<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Evžen Oněgin</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection17">

<p class="mlpcislobasne">I</p>

<p class="mlpversebezpred">Sníh tál již v teplém dechu jara, <br class="calibre12"/>
z hor hrnuly se bystřiny <br class="calibre12"/>
a z kalných vod se táhla pára <br class="calibre12"/>
nad zatopené lučiny.<br class="calibre12"/>
To usmívá se se snem v líci <br class="calibre12"/>
příroda na rok svítající <br class="calibre12"/>
a modrý jas jde od nebes. <br class="calibre12"/>
Průzračný ještě dýše les, <br class="calibre12"/>
zelení zachmýřený celý, <br class="calibre12"/>
pestří se vyschlá údolí.<br class="calibre12"/>
A pilná včela do polí <br class="calibre12"/>
již letí z voskové své cely.<br class="calibre12"/>
A noc co noc z tmy vyklíčí <br class="calibre12"/>
do ticha tlukot slavičí.</p>

<p class="mlpcislobasne">II</p>

<p class="mlpversebezpred">Jak smuten jsem, když blížíš se mi, <br class="calibre12"/>
ó jaro, jaro! Lásky čas!<br class="calibre12"/>
Umdlený, zjitřený a němý, <br class="calibre12"/>
zas slyším snů a krve hlas.<br class="calibre12"/>
Jak dojat jsem, jak dere se mně <br class="calibre12"/>
stesk, radost na rty, jarní země <br class="calibre12"/>
když do tváře mi zavane <br class="calibre12"/>
z mé vísky, tichem vystlané.<br class="calibre12"/>
Či vesel být již nedovedu <br class="calibre12"/>
a vše, co život dá a smích, <br class="calibre12"/>
co tančí, skví se v očích mých, <br class="calibre12"/>
mi přidá nudy jen a jedu <br class="calibre12"/>
do dávno mrtvé duše mé, <br class="calibre12"/>
jež vidí vše v tmách ztopené?</p>

<p class="mlpcislobasne">III</p>

<p class="mlpversebezpred">Či bez radosti nad návraty <br class="calibre12"/>
s podzimem zašlých zelení <br class="calibre12"/>
my v šumu lesů jen své ztráty <br class="calibre12"/>
vzpomenem v hořkém zasnění? <br class="calibre12"/>
Či s přírodou, jež kvete, plane, <br class="calibre12"/>
snad srovnáváme v mysli štvané <br class="calibre12"/>
čas mladosti, z níž zůstává <br class="calibre12"/>
jen lítost, lítost prchavá?<br class="calibre12"/>
Snad zatane v nás znenadání <br class="calibre12"/>
mhou snů jak poetický dar <br class="calibre12"/>
vidina jiných, dávných jar <br class="calibre12"/>
a tlukot našich srdcí raní <br class="calibre12"/>
přeludem dálky, plující <br class="calibre12"/>
tmou při kouzelném měsíci?</p>

<p class="mlpcislobasne">IV</p>

<p class="mlpversebezpred">Je čas: jdi každý dobrák líný, <br class="calibre12"/>
jenž na slast myslit dovede; <br class="calibre12"/>
vás, šťastlivci bez vlastní viny, <br class="calibre12"/>
vás, Levšinovi nohsledé, <br class="calibre12"/>
vás, Priamové z provincie, <br class="calibre12"/>
vás, dámy mé, jimž srdce nyje, <br class="calibre12"/>
vás jaro zve již na svou ves, <br class="calibre12"/>
čas tepla, práce, květná mez, <br class="calibre12"/>
čas procházek, jenž k vášni svádí, <br class="calibre12"/>
čarovných nocí nad lesem.<br class="calibre12"/>
Jen honem! Vůz a kufry sem, <br class="calibre12"/>
a do přírody, kamarádi, <br class="calibre12"/>
dle chuti po svých, po voze <br class="calibre12"/>
z měst, zaprášených uboze.</p>

<p class="mlpcislobasne">V</p>

<p class="mlpversebezpred">I vy, čtenáři, na mou duši, <br class="calibre12"/>
kolesku měl byste si vzít <br class="calibre12"/>
a z města, kde jste, jak se sluší, <br class="calibre12"/>
se v zimě bavil, vyrazit.<br class="calibre12"/>
Má Múza trochu nezvedená <br class="calibre12"/>
nás svede k říčce beze jména, <br class="calibre12"/>
k doubravě, lehce šumící, <br class="calibre12"/>
a k Evženově vesnici, <br class="calibre12"/>
kde poustevník ten, nechav všeho, <br class="calibre12"/>
v nudě a zármutku svých chvil <br class="calibre12"/>
v sousedství mladé Táni žil, <br class="calibre12"/>
děvčátka mého blouznivého, <br class="calibre12"/>
kde však jen stopa zoufalá <br class="calibre12"/>
po uprchlíku zůstala.</p>

<p class="mlpcislobasne">VI</p>

<p class="mlpversebezpred">Pojď, půjdem k vrchů polokruhu, <br class="calibre12"/>
kde k řece běžíc, bystřina <br class="calibre12"/>
proplétá po lukách svou stuhu.<br class="calibre12"/>
Tu dole lípa začíná, <br class="calibre12"/>
tu zpívá slavík noci, máji, <br class="calibre12"/>
až plané růže nedýchají, <br class="calibre12"/>
a jenom pramen v ticho zní.<br class="calibre12"/>
Tu vidíš kámen náhrobní <br class="calibre12"/>
růst pod vetchých dvou sosen prahy.<br class="calibre12"/>
Poutníku, zastav se a čti:<br class="calibre12"/>
„Vladimír Lenskij tady spí, <br class="calibre12"/>
smrt smělých skosila ho záhy.<br class="calibre12"/>
V ten a ten rok, v let toliku.<br class="calibre12"/>
Spi klidně, mladý básníku!“</p>

<p class="mlpcislobasne">VII</p>

<p class="mlpversebezpred">Byl čas, kdy pokřivenou sosnu <br class="calibre12"/>
věneček divný zdobíval.<br class="calibre12"/>
Nad urnou, ponořenou do snu, <br class="calibre12"/>
jím jitřní vánek povíval.<br class="calibre12"/>
Byl čas, kdy s rukama mdle v klíně <br class="calibre12"/>
tu sedaly dvě přítelkyně <br class="calibre12"/>
a objavše se, plakaly, <br class="calibre12"/>
co luna plála do dáli.<br class="calibre12"/>
Leč teď… jen stín svůj pomník hledá, <br class="calibre12"/>
zarostly trávou šlépěje <br class="calibre12"/>
a věneček, ten v blátě je.<br class="calibre12"/>
Jen pastýř s lýkem svým tu sedá <br class="calibre12"/>
a jeho píseň jako dřív <br class="calibre12"/>
pomalu splývá s tichem niv.</p>

<p class="mlpcislobasne">VIII–IX</p>

<p class="mlpversebezpred">—&#160;—&#160;—</p>

<p class="mlpcislobasne">X</p>

<p class="mlpversebezpred">Ubohý Lenskij! V prázdná lada <br class="calibre12"/>
neplakal dlouho její žal.<br class="calibre12"/>
Je nevěrná mu dívka mladá — <br class="calibre12"/>
nač plakati? Bůh dal, Bůh vzal. <br class="calibre12"/>
Teď jiný zaujal ji zcela, <br class="calibre12"/>
teď jiný vylíbal jí z čela <br class="calibre12"/>
svou láskou vzpomínky a chlad. <br class="calibre12"/>
Ten hulán uměl dobývat, <br class="calibre12"/>
ten hulán jí byl z duše milý… <br class="calibre12"/>
Již před oltářem stojí s ním <br class="calibre12"/>
a stydlivě tu pod kvítím <br class="calibre12"/>
svou hlavu do závoje chýlí, <br class="calibre12"/>
má oheň v očích sklopených, <br class="calibre12"/>
na rty jí lehký úsměv dých.</p>

<p class="mlpcislobasne">XI</p>

<p class="mlpversebezpred">Ubohý Lenskij! Zda se rmoutí <br class="calibre12"/>
ve vanu věčna, v hrobě svém, <br class="calibre12"/>
když zamane si vzpomenouti <br class="calibre12"/>
té zrady v srdci nevěrném? <br class="calibre12"/>
Ospalé vlny Léthé plynou.<br class="calibre12"/>
Snad básník, přešed v zemi jinou, <br class="calibre12"/>
je šťasten v bezvědomí svém.<br class="calibre12"/>
Či snad už odumřel svět v něm? <br class="calibre12"/>
Za hrobem věru zlhostejníme, <br class="calibre12"/>
zapomenutí čeká nás.<br class="calibre12"/>
Žen, přátel, soků zmlkne hlas.<br class="calibre12"/>
A jenom pro statky, vždyť víme, <br class="calibre12"/>
hádavých dědiců zlý chór <br class="calibre12"/>
dál vede hanebný svůj spor.</p>

<p class="mlpcislobasne">XII</p>

<p class="mlpversebezpred">Brzičko u Lariných věru <br class="calibre12"/>
zmlk Olin zvonečkový smích.<br class="calibre12"/>
Jsa dbalý o svou kariéru, <br class="calibre12"/>
s manželkou hulán k pluku tíh. <br class="calibre12"/>
Dávajíc dcerce požehnání, <br class="calibre12"/>
plakala hořce stará paní, <br class="calibre12"/>
tak tak se držíc na nohou.<br class="calibre12"/>
Leč Táňa, plakat nemohouc, <br class="calibre12"/>
smrtelně zbledla v obličeji, <br class="calibre12"/>
jejž pokryl dávno trpký žal.<br class="calibre12"/>
Když kdekdo na zápraží stál <br class="calibre12"/>
a všichni loučit se už chtějí, <br class="calibre12"/>
s odjíždějící dvojicí <br class="calibre12"/>
jde ještě Táňa mlčící.</p>

<p class="mlpcislobasne">XIII</p>

<p class="mlpversebezpred">Pak dlouho, dlouho dívala se <br class="calibre12"/>
za nimi jako mlhou par.<br class="calibre12"/>
Má Táňa sama, sama zase!<br class="calibre12"/>
Žel, družka tolikera jar, <br class="calibre12"/>
ta její holubička milá, <br class="calibre12"/>
teď osudem jí vzata byla, <br class="calibre12"/>
ta důvěrnice mladých let — <br class="calibre12"/>
už navždy pohltil ji svět.<br class="calibre12"/>
Jak stín v sad opuštěný vchází, <br class="calibre12"/>
a toulajíc se, neví kam…<br class="calibre12"/>
Žel, nikde klid a všude klam, <br class="calibre12"/>
a útěchy, té nenachází <br class="calibre12"/>
pro slzy nevyplakané, <br class="calibre12"/>
pro srdce napůl urvané.</p>

<p class="mlpcislobasne">XIV</p>

<p class="mlpversebezpred">V samotě krutěji žhnou žaly <br class="calibre12"/>
a vášeň vzrůstat začíná.<br class="calibre12"/>
I na Oněgina tam v dáli <br class="calibre12"/>
teď častěj srdce vzpomíná.<br class="calibre12"/>
Ne, nemůže ho nikdy vidět, <br class="calibre12"/>
ba smí ho jenom nenávidět, <br class="calibre12"/>
vždyť zabil bratra jejího.<br class="calibre12"/>
Poeta zhynul, není ho…<br class="calibre12"/>
Kdo vzpomene naň? Za jiného <br class="calibre12"/>
nevěsta se mu provdala <br class="calibre12"/>
a jeho paměť dovlála <br class="calibre12"/>
jak dým do nebe modravého. <br class="calibre12"/>
Dvě srdce možná dosavad <br class="calibre12"/>
ho litují… Nač litovat?</p>

<p class="mlpcislobasne">XV</p>

<p class="mlpversebezpred">Šel soumrak. Nebe smrákalo se. <br class="calibre12"/>
Šum vod zněl tiše. Bzučel chroust. <br class="calibre12"/>
Spěchaly domů dívky bosé. <br class="calibre12"/>
Rybářský oheň vzplál a houst <br class="calibre12"/>
tam za řekou. A šírou plání, <br class="calibre12"/>
v stříbrné luny bleskotání <br class="calibre12"/>
šla dál a dále Taťána, <br class="calibre12"/>
v sny samotářsky zabrána.<br class="calibre12"/>
Šla, šla… Co to? Tu pod ní klenou <br class="calibre12"/>
se střechy. Panský dům a ves <br class="calibre12"/>
a pod návrším hustý les <br class="calibre12"/>
a sad nad řekou ozářenou.<br class="calibre12"/>
Hleděla dolů. Srdce jí <br class="calibre12"/>
zatlouklo rychlej, silněji.</p>

<p class="mlpcislobasne">XVI</p>

<p class="mlpversebezpred">Je v rozpacích: „Zde bydlil v zimě. <br class="calibre12"/>
Mám jíti dál, mám zpět se dát?<br class="calibre12"/>
Už není zde. Kdo poznal by mě? <br class="calibre12"/>
Tak prohlédnu si dům a sad.“<br class="calibre12"/>
I kráčí Táňa s vrchu dolů, <br class="calibre12"/>
zvědavě, zaraženě spolu <br class="calibre12"/>
vše měříc plachým pohledem.<br class="calibre12"/>
Dvůr prázdný byl; když vešla sem, <br class="calibre12"/>
psi vyrazili. Táňa plačky <br class="calibre12"/>
tu stála, nevědouc kam dál.<br class="calibre12"/>
Houf dvorských dětí přichvátal <br class="calibre12"/>
a s bujným křikem, s trochou rvačky <br class="calibre12"/>
psy zahnal. Noví přátelé <br class="calibre12"/>
si vedli slečnu vesele.</p>

<p class="mlpcislobasne">XVII</p>

<p class="mlpversebezpred">„A panské byty, přístupny jsou?“ <br class="calibre12"/>
se Táňa dětí zeptala.<br class="calibre12"/>
I rozběhly se za Anisjou, <br class="calibre12"/>
jež pánův statek hlídala.<br class="calibre12"/>
Anisja ihned přichvátala <br class="calibre12"/>
a panský dům jí otvírala.<br class="calibre12"/>
I vchází Táňa v pokoje, <br class="calibre12"/>
kde po Evženu prázdno je, <br class="calibre12"/>
a hledí: tady tágo leží, <br class="calibre12"/>
prach špiní sukno zelené, <br class="calibre12"/>
tam bičík, sofa zválené; <br class="calibre12"/>
stařenka za Taťánou běží <br class="calibre12"/>
a šeptá u krbu: „Zde pán <br class="calibre12"/>
tak rád sedával zadumán…</p>

<p class="mlpcislobasne">XVIII</p>

<p class="mlpversebezpred">Zde sedával s ním při obědě <br class="calibre12"/>
pan Lenskij. Opustil už svět… <br class="calibre12"/>
Teď, prosím, tudy,“ dívku vede, <br class="calibre12"/>
„zde jeho panský kabinet.<br class="calibre12"/>
Zde hověl si tak rád, pil kávu, <br class="calibre12"/>
zde se správcem si lámal hlavu <br class="calibre12"/>
a po ránu tu knížky čet.<br class="calibre12"/>
I starý pán tu strávil let!<br class="calibre12"/>
Vždy v svátek nasadil si brýle, <br class="calibre12"/>
sem pod okno si se mnou sed <br class="calibre12"/>
a dali jsme se do karet.<br class="calibre12"/>
Dej Pánbůh klid té duši milé, <br class="calibre12"/>
už karty, chudák, nehraje.<br class="calibre12"/>
Ať matka zem mu lehká je!“</p>

<p class="mlpcislobasne">XIX</p>

<p class="mlpversebezpred">Taťána obchází vše v chvatu, <br class="calibre12"/>
dojatá, na vše zvědavá.<br class="calibre12"/>
Vše památně ji připadá tu; <br class="calibre12"/>
v malátné duši zůstává <br class="calibre12"/>
jí po všem stopa rozechvělá: <br class="calibre12"/>
i stůl, kde lampa dohořela, <br class="calibre12"/>
i kupy knih, jež všady jsou, <br class="calibre12"/>
i postel s měkkou pokrývkou, <br class="calibre12"/>
za oknem luna na svém lovu, <br class="calibre12"/>
zde pološera opona, <br class="calibre12"/>
i portrét lorda Byrona, <br class="calibre12"/>
i stolek, na němž soška z kovu,<br class="calibre12"/>
v klobouku, čelo zchmuřené <br class="calibre12"/>
a ruce křížem složené.</p>

<p class="mlpcislobasne">XX</p>

<p class="mlpversebezpred">Jako by Táňu očaroval <br class="calibre12"/>
v té módní cele, stojí tu.<br class="calibre12"/>
Je čas však! Chladný vítr ovál <br class="calibre12"/>
ji ze tmy. V černém úkrytu <br class="calibre12"/>
spí stromy v mlze nad vodami; <br class="calibre12"/>
i luna už je za horami, <br class="calibre12"/>
i mladou poutnici už chlad <br class="calibre12"/>
přinutil myslit na návrat.<br class="calibre12"/>
A třeba slzy v očích měla, <br class="calibre12"/>
přec statečně se odvrací <br class="calibre12"/>
a loudavě se navrací.<br class="calibre12"/>
Jen ještě prosí, zda by směla <br class="calibre12"/>
sem zajít — jaký je tu klid! — <br class="calibre12"/>
a do knih se zde pohroužit.</p>

<p class="mlpcislobasne">XXI</p>

<p class="mlpversebezpred">Až za vrata ji provázela <br class="calibre12"/>
klíčnice. Ale zítra hned <br class="calibre12"/>
po ránu ji tu zase měla.<br class="calibre12"/>
I vešla Táňa v kabinet <br class="calibre12"/>
a svět jí zmizel. Zapomněla <br class="calibre12"/>
zde chvíli na vše, na vše zcela, <br class="calibre12"/>
když o samotě zůstala.<br class="calibre12"/>
A dlouho sama plakala.<br class="calibre12"/>
Pak tu, zas jinou knihu vzala, <br class="calibre12"/>
lhostejně nejdřív, potom však <br class="calibre12"/>
upoutal plně její zrak <br class="calibre12"/>
podivný výběr; celá vzplála, <br class="calibre12"/>
s hladovou duší četla dál.<br class="calibre12"/>
A nový svět tu před ní stál.</p>

<p class="mlpcislobasne">XXII</p>

<p class="mlpversebezpred">Oněgin dávno už, jak víme, <br class="calibre12"/>
odvykl zcela světu knih.<br class="calibre12"/>
I v něm však, jako v každém, dříme <br class="calibre12"/>
záliba pro některé z nich:<br class="calibre12"/>
Juanův básník byl mu drahý, <br class="calibre12"/>
k dvěma, třem románům měl vztahy,<br class="calibre12"/>
v nichž spisovatel zachytil <br class="calibre12"/>
svou dobu, v nichž dost věrně žil <br class="calibre12"/>
zlomený člověk jeho věku, <br class="calibre12"/>
neschopný lásky, radosti, <br class="calibre12"/>
ješitný ve své zprahlosti, <br class="calibre12"/>
oddaný snům, jimž není léku, <br class="calibre12"/>
i s rozumem svým zběsilým, <br class="calibre12"/>
jenž rozplývá se v marný dým.</p>

<p class="mlpcislobasne">XXIII</p>

<p class="mlpversebezpred">Škrt nehtem, ostře vyznačený, <br class="calibre12"/>
tkvěl tu a tam na stránkách knih.<br class="calibre12"/>
To dodávalo zvláštní ceny <br class="calibre12"/>
těm řádkám v očích dívčiných. <br class="calibre12"/>
Taťána mžikem pochopila:<br class="calibre12"/>
Ta myšlenka ho oslnila, <br class="calibre12"/>
zde opět Evžen dojat byl, <br class="calibre12"/>
tam mlčky plně souhlasil.<br class="calibre12"/>
Na jiných stránkách zase zřela <br class="calibre12"/>
škrt jeho tužky z olova.<br class="calibre12"/>
A duše Oněginova <br class="calibre12"/>
ve všech těch značkách tkvěla celá, <br class="calibre12"/>
tu v křížku, v slůvku ztraceném, <br class="calibre12"/>
tu v otazníku zkrouceném.</p>

<p class="mlpcislobasne">XXIV</p>

<p class="mlpversebezpred">I začíná teď nad knihami <br class="calibre12"/>
pozvolna lépe chápati <br class="calibre12"/>
má Táňa, Bohu díky, s námi <br class="calibre12"/>
milence, po němž vzdychati <br class="calibre12"/>
ji sudičky snad odsoudily.<br class="calibre12"/>
Je úkladník to pobloudilý, <br class="calibre12"/>
syn pekel, dítě rajských krás? <br class="calibre12"/>
Ten anděl, nadutý ten ďas, <br class="calibre12"/>
co je? Zda kopie jen pouhá, <br class="calibre12"/>
nicotný přízrak, Moskvan spíš, <br class="calibre12"/>
jejž v haroldovském plášti zříš, <br class="calibre12"/>
stín, jenž se v cizí masce plouhá, <br class="calibre12"/>
slov módních plný lexikon, <br class="calibre12"/>
či parodie že je on?</p>

<p class="mlpcislobasne">XXV</p>

<p class="mlpversebezpred">Co bylo v hádance té skryto?<br class="calibre12"/>
Snad přece pravda svitla jí? <br class="calibre12"/>
Hodiny letí. Zdali ví to, <br class="calibre12"/>
že doma na ni čekají, <br class="calibre12"/>
že sousedé dva na rozpravu <br class="calibre12"/>
k nim šli a o ní, k hlavě hlavu, <br class="calibre12"/>
že mluví: „Děcko není již,“<br class="calibre12"/>
dí stařenka, „a je s ní kříž.<br class="calibre12"/>
Olinka přece mladší byla.<br class="calibre12"/>
Ach, ach, je čas už děvče vdát!<br class="calibre12"/>
A ona? Ke všem břitký chlad… <br class="calibre12"/>
a každému div nevyspílá.<br class="calibre12"/>
Jen vzdychá v toulkách po polích. <br class="calibre12"/>
Prý nechce…“ matčin nářek ztich.</p>

<p class="mlpcislobasne">XXVI</p>

<p class="mlpversebezpred">— Nemá snad lásku? — „Nevím, kdo by! <br class="calibre12"/>
Bujanov prosil: koš měl hned. <br class="calibre12"/>
Pětuškov — Táňa rámus robí.<br class="calibre12"/>
A husar Pychtin, jak by smet.<br class="calibre12"/>
Byl celý pryč, jen promluvila.<br class="calibre12"/>
Jak měl se k ní jen, duše milá!<br class="calibre12"/>
Už myslím si: Ten pravý je!<br class="calibre12"/>
A kdež! Vše se vždy rozbije.“<br class="calibre12"/>
— To nic, matičko, Moskvu na ni! <br class="calibre12"/>
Tam na odbyt jdou nevěsty.<br class="calibre12"/>
Houf ženichů tam u cesty! —<br class="calibre12"/>
„Ach, tatíčku můj, bída brání!“<br class="calibre12"/>
— Pro jednu zimu? To je krám!<br class="calibre12"/>
A ostatně — já půjčím vám. —</p>

<p class="mlpcislobasne">XXVII</p>

<p class="mlpversebezpred">Je dobrá rada ve zlém čase. <br class="calibre12"/>
Stařenka kvůli dítěti <br class="calibre12"/>
vše spočetla a rozhodla se<br class="calibre12"/>
do Moskvy v zimě zajeti.<br class="calibre12"/>
I Táňa ví už, co se stane.<br class="calibre12"/>
Má na soud Moskvy vyhýčkané <br class="calibre12"/>
jít se srdečnou tváří svou, <br class="calibre12"/>
s provinciální prostotou, <br class="calibre12"/>
s hadříky, v něž se skromně šatí, <br class="calibre12"/>
a se svou řečí nemódní.<br class="calibre12"/>
Fifleny, floutci svobodní <br class="calibre12"/>
se jí tam budou vysmívati…!<br class="calibre12"/>
To vše jí hrůzu nahání.<br class="calibre12"/>
Líp zůstat v tichém ústraní.</p>

<p class="mlpcislobasne">XXVIII</p>

<p class="mlpversebezpred">Jen vstala, záhy za úsvitu, <br class="calibre12"/>
už do přírody pospíchá <br class="calibre12"/>
a šeptá v rozteskněném citu, <br class="calibre12"/>
až bolestně se zadýchá:<br class="calibre12"/>
„Sbohem, vy louky s květy mými, <br class="calibre12"/>
vy známé vrchy s údolími, <br class="calibre12"/>
vy lesy s tmou svou tajemnou! <br class="calibre12"/>
Sbohem, ty modro nade mnou, <br class="calibre12"/>
buď sbohem, veselá má zemi! <br class="calibre12"/>
Loučím se s tichým světem svým, <br class="calibre12"/>
pro marný třpyt jej opouštím. <br class="calibre12"/>
Volnosti, sbohem, těžko je mi <br class="calibre12"/>
jít do mlžného neznáma.<br class="calibre12"/>
Co chystá pro mne sudba má?“</p>

<p class="mlpcislobasne">XXIX</p>

<p class="mlpversebezpred">A její toulky se teď dlouží.<br class="calibre12"/>
Tu láká potok, onde chlum.<br class="calibre12"/>
Snad ani neví, kterak touží <br class="calibre12"/>
tu krásu zachovat svým snům. <br class="calibre12"/>
Jen ještě chvíli potěšiti <br class="calibre12"/>
se se svým hájem, vonět kvítí, <br class="calibre12"/>
jít zahradou, jež dokvétá.<br class="calibre12"/>
Leč léto rychle odlétá <br class="calibre12"/>
a již již je tu jeseň zlatá, <br class="calibre12"/>
a zbledlá, zachvívá se zem <br class="calibre12"/>
jak oběť v šatě nádherném.<br class="calibre12"/>
A již sem sever s mračny chvátá;<br class="calibre12"/>
dul, zahučel a zima již <br class="calibre12"/>
jde o svých berlích blíž a blíž.</p>

<p class="mlpcislobasne">XXX</p>

<p class="mlpversebezpred">Už přišla, už se chumelila, <br class="calibre12"/>
na duby pověsil se sníh, <br class="calibre12"/>
přes vrchy lehla v pole bílá <br class="calibre12"/>
v zvlněných, bílých kobercích. <br class="calibre12"/>
Už přišla, břehy vyrovnala <br class="calibre12"/>
s řekou, jež ochrnuta stála.<br class="calibre12"/>
Mráz uhodil. A každý rád <br class="calibre12"/>
má žerty matky zimy snad, <br class="calibre12"/>
jen Taťána je plna bázně.<br class="calibre12"/>
Ne, letos zimu nevítá, <br class="calibre12"/>
svůj dech na mrazu nechytá <br class="calibre12"/>
a prvním sněhem ze střech lázně <br class="calibre12"/>
tvář, hruď, ramena nemyje. <br class="calibre12"/>
Takový v ní strach z cesty je.</p>

<p class="mlpcislobasne">XXXI</p>

<p class="mlpversebezpred">Už minul den, kdy vyjet měli, <br class="calibre12"/>
už věru nejvyšší byl čas.<br class="calibre12"/>
Dalo to práci, zrezavělý <br class="calibre12"/>
vůz překovat a spravit zas.<br class="calibre12"/>
Tři kibitky, tak jezdívali, <br class="calibre12"/>
tvořily oboz dokonalý: <br class="calibre12"/>
matrace, židle, peřiny, <br class="calibre12"/>
kastroly, zavařeniny, <br class="calibre12"/>
truhly, posady na kuřata <br class="calibre12"/>
a hrnce, hojnost nádobí <br class="calibre12"/>
i všelijaké zásoby.<br class="calibre12"/>
Ven z jizeb služebnictvo chvátá <br class="calibre12"/>
a všude šum a pláč má vrch, <br class="calibre12"/>
už vedou na dvůr osmnáct mrch,</p>

<p class="mlpcislobasne">XXXII</p>

<p class="mlpversebezpred">v bojarské saně zapřahají, <br class="calibre12"/>
snídani nesou ze dveří <br class="calibre12"/>
a vozy div že nepraskají <br class="calibre12"/>
a služky, kočí láteří.<br class="calibre12"/>
Už usadil se na kobyle <br class="calibre12"/>
vousatý štolba. Slavná chvíle <br class="calibre12"/>
loučení s pány přišla teď <br class="calibre12"/>
pro celý statek, pro čeleď. <br class="calibre12"/>
Konečně! Tíha povolila, <br class="calibre12"/>
už zvoní ze vrat podkova. <br class="calibre12"/>
„Nuž sbohem, klide domova, <br class="calibre12"/>
nuž sbohem, zákoutí má milá, <br class="calibre12"/>
kdy uzřím vás?“ A Táňa má <br class="calibre12"/>
si stírá slzy rukama.</p>

<p class="mlpcislobasne">XXXIII</p>

<p class="mlpversebezpred">Snad jednou, díky vzdělanosti, <br class="calibre12"/>
až povolí jí ruský svět <br class="calibre12"/>
(počítám na to ze skromnosti <br class="calibre12"/>
filozoficky pět set let), <br class="calibre12"/>
i v cestách dočkáme se změny, <br class="calibre12"/>
nadejde rozvoj netušený: <br class="calibre12"/>
silnice po Rusi sem tam <br class="calibre12"/>
se vzmáchnou ke všem končinám, <br class="calibre12"/>
přes naše řeky mosty sklenou <br class="calibre12"/>
se kovovými duhami, <br class="calibre12"/>
prokopem hory; vodami <br class="calibre12"/>
povedem směle chodbu zděnou <br class="calibre12"/>
a bude v zájmu národa <br class="calibre12"/>
co stanice, to hospoda.</p>

<p class="mlpcislobasne">XXXIV</p>

<p class="mlpversebezpred">Teď naše cesty, chátrajíce, <br class="calibre12"/>
pozvolna hnijou, mosty též.<br class="calibre12"/>
A ve stanicích pro štěnice <br class="calibre12"/>
zamhouřit oka nemůžeš.<br class="calibre12"/>
Hospody nikde. Na stanici <br class="calibre12"/>
sic pyšně visí ve světnici, <br class="calibre12"/>
na oko pouze, seznam cen, <br class="calibre12"/>
však marně chuť nám dráždí jen, <br class="calibre12"/>
zatím co kyklopové naši <br class="calibre12"/>
v kováren selských odlesku <br class="calibre12"/>
evropskou léčí kolesku, <br class="calibre12"/>
jež ruské cesty těžce snáší, <br class="calibre12"/>
a Pána Boha prosí dál, <br class="calibre12"/>
by cesty spravit nenechal.</p>

<p class="mlpcislobasne">XXXV</p>

<p class="mlpversebezpred">Leč zato v zimě! Mrazík tenký <br class="calibre12"/>
dal do pořádku silnice.<br class="calibre12"/>
Jak módní verše bez myšlenky <br class="calibre12"/>
je hladká zimní sanice.<br class="calibre12"/>
Náš Automedon si jen hvízdá, <br class="calibre12"/>
jak ubíhá mu v trojce jízda, <br class="calibre12"/>
a versty se nám kmitají <br class="calibre12"/>
jak ploty na cest okraji.<br class="calibre12"/>
Než Larinovy na neštěstí <br class="calibre12"/>
nejely poštou, šetříce; <br class="calibre12"/>
už týden sněhem silnice <br class="calibre12"/>
si jejich herky cestu klestí <br class="calibre12"/>
a Táňa naše unylá <br class="calibre12"/>
se dokonale znudila.</p>

<p class="mlpcislobasne">XXXVI</p>

<p class="mlpversebezpred">Však už se blíží, už zří na ně <br class="calibre12"/>
v svém zlatě, v záři plamenné <br class="calibre12"/>
kříž na kříži a dávné báně, <br class="calibre12"/>
tvář Moskvy bělokamenné.<br class="calibre12"/>
Ach přátelé, jak blahá chvíle, <br class="calibre12"/>
když pohled na paláce bílé, <br class="calibre12"/>
na chrámy, věže, sady vil <br class="calibre12"/>
se v půlkruhu mi objevil!<br class="calibre12"/>
Jak často v srdci tulákově, <br class="calibre12"/>
jež sudba štvala lakomá, <br class="calibre12"/>
sen o tobě rost, Moskvo má! <br class="calibre12"/>
Moskvo! Co všecko v tomto slově <br class="calibre12"/>
je pro nás navždy spojeno, <br class="calibre12"/>
ruského srdce ozvěno!</p>

<p class="mlpcislobasne">XXXVII</p>

<p class="mlpversebezpred">Hle, do šera svých doubrav skrytý <br class="calibre12"/>
Petrovský zámek! Chmuří v dál <br class="calibre12"/>
své od nedávna slavné štíty.<br class="calibre12"/>
Sám Napoleon tady stál <br class="calibre12"/>
a čekal, vítěz, jenž vše ničí, <br class="calibre12"/>
kdy přijde k němu Moskva s klíči <br class="calibre12"/>
od Kremlu starodávného…<br class="calibre12"/>
Ne, neměla jich pro něho <br class="calibre12"/>
má Moskva, hlavu nesklonila <br class="calibre12"/>
před nedočkavým herojem. <br class="calibre12"/>
Nepřišla s věnci, s darů stem, <br class="calibre12"/>
jen požár před ním založila.<br class="calibre12"/>
Dřív opojen, teď zasněný, <br class="calibre12"/>
se odtud díval v plameny.</p>

<p class="mlpcislobasne">XXXVIII</p>

<p class="mlpversebezpred">Buď sbohem, svědku zašlé slávy, <br class="calibre12"/>
Petrovský zámku! Jeďme dál!<br class="calibre12"/>
Už sloupy bran se před ně staví, <br class="calibre12"/>
už po Tverské se kodrcal <br class="calibre12"/>
náš těžký průvod přes hromady; <br class="calibre12"/>
po obou stranách budky, klády, <br class="calibre12"/>
lucerny, módní výklady, <br class="calibre12"/>
paláce, sady, ohrady, <br class="calibre12"/>
kláštery, chajdy, věže, saně, <br class="calibre12"/>
Bucharci, kluci, kozáci, <br class="calibre12"/>
lékárny, kupci, sedláci, <br class="calibre12"/>
bulváry, aleje a báně, <br class="calibre12"/>
balkony, vrata znaků lvích <br class="calibre12"/>
a hejna kavek na křížích.</p>

<p class="mlpcislobasne">XXXIX</p>

<p class="mlpversebezpred">—&#160;—&#160;—</p>

<p class="mlpcislobasne">XL</p>

<p class="mlpversebezpred">Ta dálka! Saně kodrcají <br class="calibre12"/>
už hodinu a snad už dvě. <br class="calibre12"/>
Až konec konců přistávají <br class="calibre12"/>
v Charitonjevské uličce. <br class="calibre12"/>
Nu, konečně už Táňa byla <br class="calibre12"/>
u tetičky, jež souchotila <br class="calibre12"/>
na čtvrtý rok. A brejlatý, <br class="calibre12"/>
omšelý Kalmyk střapatý <br class="calibre12"/>
dokořán otevřel jim bránu <br class="calibre12"/>
a ved je k šeré komnatě, <br class="calibre12"/>
kde vítala je dojatě <br class="calibre12"/>
stařičká kněžna na divanu. <br class="calibre12"/>
A stařenky se líbaly <br class="calibre12"/>
a plakaly a volaly:</p>

<p class="mlpcislobasne">XLI</p>

<p class="mlpversebezpred">— Pachette! — „Má kněžno! Alino má!“<br class="calibre12"/>
— Mon ange! Ta radost! — „Tolik let!“<br class="calibre12"/>
— Sestřenko! A teď jako doma!<br class="calibre12"/>
A všechno musíš vyprávět! —<br class="calibre12"/>
Ví Bůh, to bylo hodno pera!<br class="calibre12"/>
„A tu je Táňa, moje dcera!“<br class="calibre12"/>
— Táničko, pojď přec ke mně blíž! <br class="calibre12"/>
Vždyť je mi jako ve snu spíš…! <br class="calibre12"/>
Pamatuješ si Grandissona? —<br class="calibre12"/>
„Jak? Grandisson?… ou, Grandisson! <br class="calibre12"/>
Jak ne, sestřenko… kdeže on?“<br class="calibre12"/>
— Je v Moskvě, blízko Simeona.<br class="calibre12"/>
Na Štědrý den tu u mne byl.<br class="calibre12"/>
Nedávno syna oženil.</p>

<p class="mlpcislobasne">XLII</p>

<p class="mlpversebezpred">A ten… Však pozděj dojdem k němu, <br class="calibre12"/>
viď! Zítra Táňu ukážem <br class="calibre12"/>
hned příbuzenstvu veškerému;<br class="calibre12"/>
jen na nohy že chabá jsem, <br class="calibre12"/>
ven nemohu. Vás jistě celá <br class="calibre12"/>
ta cesta strašně ztrmácela;<br class="calibre12"/>
teď si však spolu oddechnem.<br class="calibre12"/>
Ach, hruď mě dusí… slabá jsem… <br class="calibre12"/>
i radost mi teď přitěžuje, <br class="calibre12"/>
nejenom žal… Už, drahá, vím, <br class="calibre12"/>
že k ničemu se nehodím…<br class="calibre12"/>
Ke stáru život k břemenu je… —<br class="calibre12"/>
A pro pláč, jenž ji s kašlem chyt, <br class="calibre12"/>
nemohla ani dokončit.</p>

<p class="mlpcislobasne">XLIII</p>

<p class="mlpversebezpred">Dobrota její dojímala <br class="calibre12"/>
Taťánu, přesto smutnou přec, <br class="calibre12"/>
jak v cizím ovzduší tu stála, <br class="calibre12"/>
o domově sníc nakonec.<br class="calibre12"/>
Nemůže spát a pod nebesy <br class="calibre12"/>
z hedvábí celou noc se děsí, <br class="calibre12"/>
jak na rozkaz pak vstává hned, <br class="calibre12"/>
když jitřní zvony začnou znět, <br class="calibre12"/>
poslové dlouhé denní dřiny.<br class="calibre12"/>
Tu k oknu Táňa sedne si, <br class="calibre12"/>
chtěla by výhled na lesy, <br class="calibre12"/>
však z šera svítá obraz jiný: <br class="calibre12"/>
konírna, kuchyň, cizí dvůr <br class="calibre12"/>
se noří s ploty z jitřních chmur.</p>

<p class="mlpcislobasne">XLIV</p>

<p class="mlpversebezpred">A ke příbuzným po obědech <br class="calibre12"/>
den za dnem vodí Taťánu, <br class="calibre12"/>
by našla v babičkách a dědech <br class="calibre12"/>
v své bezradnosti ochranu.<br class="calibre12"/>
K příbuzným přišlým z&#160;provincie, <br class="calibre12"/>
po Moskvě každý laskavý je; <br class="calibre12"/>
vítali je i hostili.<br class="calibre12"/>
„Jak vyrostla! Vždyť před chvílí <br class="calibre12"/>
jako bych kmotrou tobě stála!“<br class="calibre12"/>
— Já do rukou tě brávala! —<br class="calibre12"/>
„Já za uši tě tahala!“<br class="calibre12"/>
— A já ti perník nosívala! —<br class="calibre12"/>
Babičky sborem kývají:<br class="calibre12"/>
„Jak nám ta léta prchají!“</p>

<p class="mlpcislobasne">XLV</p>

<p class="mlpversebezpred">Po pravdě jsou však beze změny; <br class="calibre12"/>
v svých starých zvycích zejména: <br class="calibre12"/>
zas čepec tylem osazený <br class="calibre12"/>
má kněžna teta Helena,<br class="calibre12"/>
Ivan Petrovič zas je hloupý, <br class="calibre12"/>
Semjon Petrovič stejně skoupý — <br class="calibre12"/>
Ljubov Petrovna stejně lže, <br class="calibre12"/>
Lukerja Lvovna barví se.<br class="calibre12"/>
I Pelageja Nikolavna <br class="calibre12"/>
má stále téhož přítele <br class="calibre12"/>
a téhož psa a manžele, <br class="calibre12"/>
a manžel zas, člen klubu zdávna, <br class="calibre12"/>
je stále krotký, nahluchlý <br class="calibre12"/>
a pitím za dva opuchlý.</p>

<p class="mlpcislobasne">XLVI</p>

<p class="mlpversebezpred">Grácie Moskvy, jejich dcery, <br class="calibre12"/>
teď mají novou zábavu.<br class="calibre12"/>
Nejprve Táňu z nedůvěry <br class="calibre12"/>
od nohou měří po hlavu, <br class="calibre12"/>
cos divného v ní shledávají, <br class="calibre12"/>
za selsky nerudnou ji mají, <br class="calibre12"/>
je bledá jim a hubená, <br class="calibre12"/>
však vzhledná je. To zejména.<br class="calibre12"/>
Pak poslušny svých dobrých hnutí, <br class="calibre12"/>
se kol ní točí blíž a blíž, <br class="calibre12"/>
líbají, pak ji tisknou již, <br class="calibre12"/>
do módních účesů ji nutí, <br class="calibre12"/>
a pak i jejich tajemství, <br class="calibre12"/>
tajemství srdcí Táňa zví, </p>

<p class="mlpcislobasne">XLVII</p>

<p class="mlpversebezpred">vítězství té a výhru oné, <br class="calibre12"/>
sny, naděje a námluvy.<br class="calibre12"/>
Tak v zábavě den dívek tone, <br class="calibre12"/>
s příkrasou lehké pomluvy. <br class="calibre12"/>
Pak na oplátku za zpovědi <br class="calibre12"/>
svých srdcí vyzvěděti hledí <br class="calibre12"/>
tajemství srdce Tánina.<br class="calibre12"/>
Ta však jak ve snu spočíná <br class="calibre12"/>
a cokoli se říci zdráhá, <br class="calibre12"/>
vždyť nechápe, co řekly jí, <br class="calibre12"/>
a srdce svého tajemství, <br class="calibre12"/>
posvátný poklad slz a blaha, <br class="calibre12"/>
co živa bude, nezradí <br class="calibre12"/>
v svém mlčenlivém úkradí.</p>

<p class="mlpcislobasne">XLVIII</p>

<p class="mlpversebezpred">I přesto touží Táňa zase <br class="calibre12"/>
brát účast v čilé besedě.<br class="calibre12"/>
Však po salonu rozbíhá se <br class="calibre12"/>
jen tlach jak balet po ledě.<br class="calibre12"/>
Vše běží s lhostejností chladnou; <br class="calibre12"/>
i v klevetách svých v nudu vpadnou <br class="calibre12"/>
a v poušti řečí neplodných, <br class="calibre12"/>
výzvědů, klepů, intrik zlých, <br class="calibre12"/>
stín myšlenky se nezakmitne, <br class="calibre12"/>
byť bezděky, byť nazdařbůh; <br class="calibre12"/>
zde smíchem netryskne mdlý duch <br class="calibre12"/>
a v srdci sotva žertem svitne.<br class="calibre12"/>
Ba také hloupost od dávna <br class="calibre12"/>
tu pramálo je zábavná.</p>

<p class="mlpcislobasne">XLIX</p>

<p class="mlpversebezpred">Společně k Táně zrakem bloudí <br class="calibre12"/>
škrobená mládež z archivu.<br class="calibre12"/>
A nelítostně o ní soudí <br class="calibre12"/>
zmrzelci, prostí obdivu.<br class="calibre12"/>
Jen jeden, bláznem zvaný sborem, <br class="calibre12"/>
se odvážil ji nazvat vzorem, <br class="calibre12"/>
a nakloniv se opodál, <br class="calibre12"/>
jí v duchu elegii psal.<br class="calibre12"/>
Též V(jazemskij) k ní jednou sedl, <br class="calibre12"/>
s Taťánou do řeči se dal <br class="calibre12"/>
a duši její zaujal.<br class="calibre12"/>
Zeptal se na ni, když to zhlédl, <br class="calibre12"/>
mladíka, jenž byl po ruce, <br class="calibre12"/>
jakýsi stařík v paruce.</p>

<p class="mlpcislobasne">L</p>

<p class="mlpversebezpred">Leč tam, kde divě rozlehne se <br class="calibre12"/>
křik Melpomeny k prázdným zdem, <br class="calibre12"/>
když zlatou mantilou svou třese <br class="calibre12"/>
před chladným, temným hledištěm, <br class="calibre12"/>
tam, Thalia kde tiše dřímá, <br class="calibre12"/>
snad aniž potlesk přátel vnímá, <br class="calibre12"/>
kde pouze Terpsichoré snad <br class="calibre12"/>
dovede mládež rozehřát <br class="calibre12"/>
(což zažili jsme také sami <br class="calibre12"/>
za mých a vašich mladých let), <br class="calibre12"/>
na Táňu ani neohléd <br class="calibre12"/>
se lorňon nepřejícné dámy <br class="calibre12"/>
a muži, jež ctí módní svět, <br class="calibre12"/>
v lóžích a křeslech, jak by smet.</p>

<p class="mlpcislobasne">LI</p>

<p class="mlpversebezpred">Pak ovšem na plesy ji vlekou. <br class="calibre12"/>
Tam nával, dusno je a šum. <br class="calibre12"/>
Tam hudba hřmí a světla tekou <br class="calibre12"/>
a valčíkem se chvěje dům.<br class="calibre12"/>
Tam krásek lehké toalety, <br class="calibre12"/>
tam zástup pánů kopuletý <br class="calibre12"/>
a nedočkavých nevěst kruh <br class="calibre12"/>
udiví zrak a budí vzruch.<br class="calibre12"/>
Zde osvědčení elegáni <br class="calibre12"/>
svou drzost nosí v žiletech, <br class="calibre12"/>
na přezíravých lornětech.<br class="calibre12"/>
Sbor husarů tu úspěch shání, <br class="calibre12"/>
oslní, zvíří dívčí sen <br class="calibre12"/>
a s břinkotem zas letí ven.</p>

<p class="mlpcislobasne">LII</p>

<p class="mlpversebezpred">Tak mnoho hvězd plá nocí sinou, <br class="calibre12"/>
tak mnoho krásek v Moskvě je.<br class="calibre12"/>
Však jasněj všech, jež nebem plynou, <br class="calibre12"/>
se luna v modru zaskvěje.<br class="calibre12"/>
Ta, kterou nesmím, když v snu dýchá, <br class="calibre12"/>
svou lyrou vyrušovat z ticha, <br class="calibre12"/>
však sama mezi ženami <br class="calibre12"/>
se skví jak luna nad námi.<br class="calibre12"/>
Hle, jdouc s hrdostí nebešťanky, <br class="calibre12"/>
sotva se země dotýká!<br class="calibre12"/>
Hle, něha hruď jí proniká!<br class="calibre12"/>
A její oči jak dva vánky…!<br class="calibre12"/>
Než dost, už dost; a srdce chraň: <br class="calibre12"/>
vždyť vášním platil jsi již daň.</p>

<p class="mlpcislobasne">LIII</p>

<p class="mlpversebezpred">Smích, šum a poplach v zmatku hloupém, <br class="calibre12"/>
mazurka, kvapík s valčíkem.<br class="calibre12"/>
S tetami pod mohutným sloupem, <br class="calibre12"/>
kde stojí, lhostejna snad všem, <br class="calibre12"/>
nevidí Táňa, ač se dívá, <br class="calibre12"/>
hněv k víru světa se v ní skrývá, <br class="calibre12"/>
je dusno jí tu… Duchem svým <br class="calibre12"/>
zas prchá k střechám doškovým, <br class="calibre12"/>
k chudině vsí, jíž smějí se tu, <br class="calibre12"/>
v svá osamělá zátiší, <br class="calibre12"/>
kde zurčet potok uslyší, <br class="calibre12"/>
k svým románům a k vůni květů <br class="calibre12"/>
a k lipovým těm alejím, <br class="calibre12"/>
tam, tam, kde setkala se s <span class="mlpznakkurziva11b">ním</span>.</p>

<p class="mlpcislobasne">LIV</p>

<p class="mlpversebezpred">Kdo ví, co vše si v dáli vysní: <br class="calibre12"/>
svět zmizel jí i hlučný bál.<br class="calibre12"/>
A zatím očí nespouští z ní <br class="calibre12"/>
jakýsi vážný generál.<br class="calibre12"/>
Hned obě tety zamrkaly, <br class="calibre12"/>
znamení loktem Táně daly, <br class="calibre12"/>
a z obou stran jí šeptají:<br class="calibre12"/>
„Tam vlevo, hleď, tam na kraji…“<br class="calibre12"/>
— Na kraji? Ale z které strany? —<br class="calibre12"/>
„Jen se tam dívej. Vlevo spíš, <br class="calibre12"/>
v tom houfu. Cožpak nevidíš <br class="calibre12"/>
tam v uniformě ty dva pány?<br class="calibre12"/>
Teď stojí bokem. Teď jde dál…“<br class="calibre12"/>
— Kdo? Tenhle tlustý generál…? —</p>

<p class="mlpcislobasne">LV</p>

<p class="mlpversebezpred">Ponechme Táně úspěch její <br class="calibre12"/>
a sny, jež teskně oželí.<br class="calibre12"/>
A nazpět k tomu, o němž pěji, <br class="calibre12"/>
bychom naň nezapomněli.<br class="calibre12"/>
To několika slov si žádá: <br class="calibre12"/>
<i class="calibre15">„Mladého zpívám kamaráda <br class="calibre12"/>
rozmary, jež mu duší jdou. <br class="calibre12"/>
Požehnej dlouhou práci mou, <br class="calibre12"/>
ó, ty epická Múzo moje!<br class="calibre12"/>
Na cestu dlouhou hůl mi dej, <br class="calibre12"/>
oklikou bloudit nenechej</i>!“<br class="calibre12"/>
A dost! Shazuji břímě svoje! <br class="calibre12"/>
Já klasicismu čest jsem vzdal: <br class="calibre12"/>
byť pozdě, vstup jsem udělal.</p>

</div>
</body>
</html>