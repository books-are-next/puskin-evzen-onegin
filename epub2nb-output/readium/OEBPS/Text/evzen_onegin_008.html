<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Evžen Oněgin</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection5">

<p class="mlpcislobasne">I</p>

<p class="mlpversebezpred">„Můj strýc byl mužem cti a v době, <br class="calibre12"/>
kdy opravdu se roznemoh, <br class="calibre12"/>
všem lidem vnukal úctu k sobě, <br class="calibre12"/>
což bylo nejlepší, co moh.<br class="calibre12"/>
Kde lepší vzor se vidět udá?<br class="calibre12"/>
Můj Bože, jaká to však nuda, <br class="calibre12"/>
s nemocným sedět noc i den <br class="calibre12"/>
a na krok nedostat se ven!<br class="calibre12"/>
Jaká to přetvářka v mém věku, <br class="calibre12"/>
baviti položivého, <br class="calibre12"/>
podušky rovnat pod něho <br class="calibre12"/>
a chmurně nad přípravou léků <br class="calibre12"/>
vzdychat a přitom myslit zas:<br class="calibre12"/>
Kdy konečně tě vezme ďas?“</p>

<p class="mlpcislobasne">II</p>

<p class="mlpversebezpred">Tak rozjímal hoch lehké krve, <br class="calibre12"/>
když dostavník prach za ním zdvih, <br class="calibre12"/>
po vůli Dia stav se prve <br class="calibre12"/>
dědicem všech svých příbuzných. <br class="calibre12"/>
Vy, milí druzi Ludmily mé, <br class="calibre12"/>
dovolte, ať se seznámíme <br class="calibre12"/>
s mým románovým hrdinou, <br class="calibre12"/>
než první chvíle pominou:<br class="calibre12"/>
Oněgin to, můj dobrý známý, <br class="calibre12"/>
na březích Něvy zrozený, <br class="calibre12"/>
i ty kde tkvíš snad kořeny, <br class="calibre12"/>
kde kmit ses, čtenáři, snad s námi!<br class="calibre12"/>
I já tam totiž brouzdal dřív.<br class="calibre12"/>
Však sever na mne zlý má vliv.</p>

<p class="mlpcislobasne">III</p>

<p class="mlpversebezpred">Svou službu jeho otec kdesi <br class="calibre12"/>
táh čestně, až se zadlužil.<br class="calibre12"/>
A dával rok co rok tři plesy, <br class="calibre12"/>
až posléz na mizině byl.<br class="calibre12"/>
Evžen, ten vždycky dobře se měl. <br class="calibre12"/>
Pod křídly <span class="mlpznakkurziva11b">madame</span> nejdřív jemněl, <br class="calibre12"/>
<span class="mlpznakkurziva11b">monsieur</span> ji potom zastoupil.<br class="calibre12"/>
Hoch uličník, však milý byl. <br class="calibre12"/>
<span class="mlpznakkurziva11b">Monsieur l’Abbé</span> byl třasořitka, <br class="calibre12"/>
jen žertem k učení ho ved <br class="calibre12"/>
a kárných pravd mu okoušet, <br class="calibre12"/>
by neznudil ho, dával zřídka <br class="calibre12"/>
a zlehka jen, jak by se bál.<br class="calibre12"/>
A v Letní sad s ním chodíval.</p>

<p class="mlpcislobasne">IV</p>

<p class="mlpversebezpred">Když potom bujarého mládí <br class="calibre12"/>
čas Evženovi nadešel, <br class="calibre12"/>
čas nadějí, jenž k stesku svádí, <br class="calibre12"/>
Francouze vyhnali, i šel.<br class="calibre12"/>
Můj Oněgin je na svobodě; <br class="calibre12"/>
jak dandy z Londýna si chodě, <br class="calibre12"/>
vždy v módních šatech, načesán, <br class="calibre12"/>
vpad do společnosti jak pán.<br class="calibre12"/>
To ovládal již, a ne špatně, <br class="calibre12"/>
franštinu, bezvadně jí psal, <br class="calibre12"/>
mazurku lehce tancoval <br class="calibre12"/>
a ukláněl se elegantně.<br class="calibre12"/>
Svět usoudil — co více chtít? — <br class="calibre12"/>
že moudrý, milý musí být.</p>

<p class="mlpcislobasne">V</p>

<p class="mlpversebezpred">Učili jsme se ledabyle, <br class="calibre12"/>
stačili málo poznati: <br class="calibre12"/>
tak lze nám bez přílišné píle <br class="calibre12"/>
svým vzděláním se blýskati. <br class="calibre12"/>
Oněgin — soudili tak mnozí, <br class="calibre12"/>
jichž přísných kritik svět se hrozí, <br class="calibre12"/>
hoch vzdělaný byl, pedant však. <br class="calibre12"/>
Měl onen talent, šťastný tak, <br class="calibre12"/>
nenuceně se v rozhovoru <br class="calibre12"/>
dotýkat zlehka věcí všech, <br class="calibre12"/>
jindy však s moudrou tváří střeh <br class="calibre12"/>
si mlčení své v těžkém sporu.<br class="calibre12"/>
A nenadálý epigram <br class="calibre12"/>
mu vynes mnohý úsměv dam.</p>

<p class="mlpcislobasne">VI</p>

<p class="mlpversebezpred">Teď latina je z módy právě. <br class="calibre12"/>
Oněgin, abych nelhal snad, <br class="calibre12"/>
ji ovládal však dosti hravě, <br class="calibre12"/>
moh Juvenala citovat, <br class="calibre12"/>
znal mnohé motto dokonale <br class="calibre12"/>
a končil lístky slůvkem <span class="mlpznakkurziva11b">vale</span>; <br class="calibre12"/>
ba, třeba při tom škobrtal, <br class="calibre12"/>
dva verše z Aeneidy znal.<br class="calibre12"/>
Na data z historie slavná <br class="calibre12"/>
a jejich letopočtů prach <br class="calibre12"/>
nedržel v nejmenším náš brach. <br class="calibre12"/>
Leč zato anekdoty zdávna<br class="calibre12"/>
&#160;od Romula po naše dni <br class="calibre12"/>
mu pevně tkvěly v paměti.</p>

<p class="mlpcislobasne">VII</p>

<p class="mlpversebezpred">Vysokých vášní nesdíleje <br class="calibre12"/>
pro zvuků cenu osudnou, <br class="calibre12"/>
nemohl jambus od trocheje <br class="calibre12"/>
rozeznat přes námahu mou. <br class="calibre12"/>
Kam s Homérem a Theokritem! <br class="calibre12"/>
To raděj ekonomem Smithem <br class="calibre12"/>
se zabýval, sám ekonom.<br class="calibre12"/>
A odbornicky hloubal v tom, <br class="calibre12"/>
čím sílí říše, čím se množí, <br class="calibre12"/>
proč beze zlata obstará <br class="calibre12"/>
si země vše, když postará <br class="calibre12"/>
se v pravý čas o prosté zboží. <br class="calibre12"/>
Žel, tohle otec nechápal <br class="calibre12"/>
a půdu zastavoval dál.</p>

<p class="mlpcislobasne">VIII</p>

<p class="mlpversebezpred">Nuž, není kdy na tomto místě <br class="calibre12"/>
vše vykládat, co Evžen znal.<br class="calibre12"/>
V čem geniální byl však jistě, <br class="calibre12"/>
co líp všech nauk prozkoumal, <br class="calibre12"/>
co od mlada ho trýznívalo <br class="calibre12"/>
a plnost muk i snů mu dalo, <br class="calibre12"/>
čím v nečinnosti den co den <br class="calibre12"/>
se zabýval, zas oživen, <br class="calibre12"/>
to věda něžné vášně byla, <br class="calibre12"/>
kdys Ovidiem slavená, <br class="calibre12"/>
pro niž ta duše ztracená <br class="calibre12"/>
v mhách Moldávie zakončila <br class="calibre12"/>
život, jenž bouře byl a ples, <br class="calibre12"/>
sníc o svém Římě v dálce kdes.</p>

<p class="mlpcislobasne">IX</p>

<p class="mlpversebezpred">—&#160;—&#160;—</p>

<p class="mlpcislobasne">X</p>

<p class="mlpversebezpred">Jak záhy uměl pěstovati <br class="calibre12"/>
přetvářku, tajit naděje, <br class="calibre12"/>
žárliti, vnukat sny i bráti, <br class="calibre12"/>
v stesk na odiv se ztráceje, <br class="calibre12"/>
jak uměl hrdost s poslušností <br class="calibre12"/>
střídati, zájem s lhostejností!<br class="calibre12"/>
Jak únavu hrál mlčením, <br class="calibre12"/>
slov zápalných žhnul uměním! <br class="calibre12"/>
Jak nedbale psal vroucí řádky! <br class="calibre12"/>
Jak jedním dechem maje rád <br class="calibre12"/>
se v něze uměl rozplývat!<br class="calibre12"/>
Jak jeho zrak byl bystrý, sladký, <br class="calibre12"/>
tu plachý, smělý a pak zas <br class="calibre12"/>
s ochotnou slzou v přítmí řas!</p>

<p class="mlpcislobasne">XI</p>

<p class="mlpversebezpred">Jak novým dovedl se zdáti <br class="calibre12"/>
a žertem zmásti čistý cit, <br class="calibre12"/>
hrou na zoufalství polekati <br class="calibre12"/>
a lichotnou lstí pobavit, <br class="calibre12"/>
ze slabé chvíle kořistiti, <br class="calibre12"/>
rozumem, vášní vítěziti <br class="calibre12"/>
nad zdráhavostí čistých let, <br class="calibre12"/>
bezděčnou přízeň vyzvědět, <br class="calibre12"/>
vzbuditi vyznání, se ozvat, <br class="calibre12"/>
a sotva dívčí srdce splet, <br class="calibre12"/>
včas lásku zastihnout a hned <br class="calibre12"/>
se na tajnou dát schůzku pozvat <br class="calibre12"/>
a dívce prostřed tišiny <br class="calibre12"/>
milostné dávat hodiny!</p>

<p class="mlpcislobasne">XII</p>

<p class="mlpversebezpred">Jak záhy na srdce už líčit <br class="calibre12"/>
koketek uměl vášnivých!<br class="calibre12"/>
Když se mu zamanulo zničit <br class="calibre12"/>
naděje konkurentů svých, <br class="calibre12"/>
jak jizlivý vždy míval nápad, <br class="calibre12"/>
jak do sítě je doved lapat!<br class="calibre12"/>
Však s blaženými manžely <br class="calibre12"/>
zacházel jako s přáteli:<br class="calibre12"/>
Jej hýčkal chytře manžel statný, <br class="calibre12"/>
Faublasův učeň snaživý, <br class="calibre12"/>
i stařík nedůvěřivý, <br class="calibre12"/>
ba, paroháč též majestátný, <br class="calibre12"/>
jenž spokojen sám se sebou <br class="calibre12"/>
i s obědem a s ženou svou.</p>

<p class="mlpcislobasne">XIII–XIV</p>

<p class="mlpversebezpred">—&#160;—&#160;—</p>

<p class="mlpcislobasne">XV</p>

<p class="mlpversebezpred">Ba, často ještě do postele <br class="calibre12"/>
mu přicházejí listy v dům.<br class="calibre12"/>
Co chtí? Hned tři pozvánky vřelé <br class="calibre12"/>
zvou k společenským večerům. <br class="calibre12"/>
Tam bude bál. Tam dětský svátek. <br class="calibre12"/>
Nu, Evžen neupadne v zmatek, <br class="calibre12"/>
kam nejdříve. Toť lhostejno: <br class="calibre12"/>
vše vyjde posléz na stejno. <br class="calibre12"/>
Prozatím, v jitřní toaletě, <br class="calibre12"/>
na hlavě lesklý bolivar,<br class="calibre12"/>
Oněgin jede na bulvár <br class="calibre12"/>
a těká po hlučném tom světě, <br class="calibre12"/>
až hodinky ho k posledu <br class="calibre12"/>
budíčkem vyzvou k obědu.</p>

<p class="mlpcislobasne">XVI</p>

<p class="mlpversebezpred">Je tma, když do saní si sedl.<br class="calibre12"/>
„Hej, rychleji!“ Trysk mu odpoví. <br class="calibre12"/>
Hle, jíním do stříbrna zbledl <br class="calibre12"/>
mu nový límec bobrový.<br class="calibre12"/>
K Talonu zajel. Vidí v duchu, <br class="calibre12"/>
že K [averin] tam dlí už v suchu. <br class="calibre12"/>
Jen vstoupil, zátka vyletí <br class="calibre12"/>
hned z láhve vzácné viněty <br class="calibre12"/>
a před ním rostbíf zkrvavený, <br class="calibre12"/>
lanýže, přepych mladosti — <br class="calibre12"/>
kdo líp než Francouz pohostí? — <br class="calibre12"/>
štrasburský piroh oblíbený <br class="calibre12"/>
a lineburský živý sýr <br class="calibre12"/>
i ananasu zlatý pýr.</p>

<p class="mlpcislobasne">XVII</p>

<p class="mlpversebezpred">Ještě si žízeň žádá vína, <br class="calibre12"/>
by spláchla horké kotlety; <br class="calibre12"/>
však Oněgina upomíná <br class="calibre12"/>
už čas na nové balety.<br class="calibre12"/>
Divadla znalec, kritik dravý <br class="calibre12"/>
a zbožňovatel přelétavý <br class="calibre12"/>
všech krásných divadelních dam, <br class="calibre12"/>
miláček zákulisí sám, <br class="calibre12"/>
zamířil k divadlu své kroky.<br class="calibre12"/>
Tam každý, soudcem jsa tak rád,<br class="calibre12"/>
je hotov Faidru vypískat <br class="calibre12"/>
a chválit baletčiny skoky,<br class="calibre12"/>
Moinu volat proto jen, <br class="calibre12"/>
by v parteru byl uslyšen.</p>

<p class="mlpcislobasne">XVIII</p>

<p class="mlpversebezpred">Kouzelný kraj! Tam kdysi smělý <br class="calibre12"/>
Fonvizin satirou nám vlád, <br class="calibre12"/>
svobody přítel. Kňažnin vřelý <br class="calibre12"/>
truchloher šíříval tam chlad.<br class="calibre12"/>
Tam dělil Ozerov svou slávu, <br class="calibre12"/>
daň lidských slzí, potlesk davu <br class="calibre12"/>
se Semjonovou mladičkou.<br class="calibre12"/>
Náš Katěnin tam mluvou svou <br class="calibre12"/>
ožívat Corneillovi dával.<br class="calibre12"/>
Tam hrál jizlivý Šachovskoj <br class="calibre12"/>
svých komedií šumný roj; <br class="calibre12"/>
tam i Didelot své věnce brával: <br class="calibre12"/>
má mladost kulis ve stínu <br class="calibre12"/>
tam hledala svou otčinu.</p>

<p class="mlpcislobasne">XIX</p>

<p class="mlpversebezpred">Mé bohyně! Jste stejné stále?<br class="calibre12"/>
Zda slyšíte můj teskný hlas?<br class="calibre12"/>
Či přišly za vás jiné? Ale <br class="calibre12"/>
mně žádná nenahradí vás. <br class="calibre12"/>
Uslyším znovu vaše chóry?<br class="calibre12"/>
A uzřím ruské Terpsichory <br class="calibre12"/>
zas duší provanutý vzlet?<br class="calibre12"/>
Či neodpoví na pohled <br class="calibre12"/>
již nikdo známý z fádní scény?<br class="calibre12"/>
A upřev lorňon v cizí svět, <br class="calibre12"/>
mám oklamán jej pustit hned, <br class="calibre12"/>
radosti divák unuděný?<br class="calibre12"/>
Mám beze slova zazívat <br class="calibre12"/>
a na minulost vzpomínat?</p>

<p class="mlpcislobasne">XX</p>

<p class="mlpversebezpred">Divadlo plno. Lóže svítí <br class="calibre12"/>
a parter s křesly jako díž.<br class="calibre12"/>
Strop hučí v lidském vlnobití, <br class="calibre12"/>
však opona už letí výš.<br class="calibre12"/>
Sloup záře, ze vzduchu jen zpola, <br class="calibre12"/>
když smyčec čarovný ji volá,<br class="calibre12"/>
tu Istomina postává <br class="calibre12"/>
a kolem ní nymf záplava.<br class="calibre12"/>
Nohou se parket dotýkajíc <br class="calibre12"/>
tak tak jen, krouží druhou kruh <br class="calibre12"/>
a náhle v poskok, v letu vzruch <br class="calibre12"/>
se dá, jak vločka větrem vlajíc; <br class="calibre12"/>
a útlý stvol, mdlý, živý hned, <br class="calibre12"/>
se nepřestává rozvíjet.</p>

<p class="mlpcislobasne">XXI</p>

<p class="mlpversebezpred">Vše tleská, Evžen teprv vchází. <br class="calibre12"/>
To patří k jeho zábavám.<br class="calibre12"/>
Očima za lorňonem hází <br class="calibre12"/>
po lóžích neznámých mu dam. <br class="calibre12"/>
Vrhaje pohled za pohledem, <br class="calibre12"/>
vše zřel: toaletami, vzhledem <br class="calibre12"/>
žen, slečen nespokojen byl. <br class="calibre12"/>
Doprava, leva vyměnil <br class="calibre12"/>
pozdravy s pány, na jeviště <br class="calibre12"/>
pak zcela roztržitě vzhléd, <br class="calibre12"/>
a zívnuv otočil se zpět:<br class="calibre12"/>
„To všechno vyměnil bych příště; <br class="calibre12"/>
jsem na baletech stálý host, <br class="calibre12"/>
však i Didelota mám již dost.“</p>

<p class="mlpcislobasne">XXII</p>

<p class="mlpversebezpred">Ještě se čerty hemží scéna, <br class="calibre12"/>
drak s amorky se po ní mih. <br class="calibre12"/>
Lokajů cháska unavená <br class="calibre12"/>
spí venku ve svých kožiších.<br class="calibre12"/>
A ještě nepřestali dupat <br class="calibre12"/>
a kašlat, syčet, tleskat, supat.<br class="calibre12"/>
A ještě venku, ve vnitřku <br class="calibre12"/>
lucerny všude svítí tu, <br class="calibre12"/>
promrzlí koně ještě ržají <br class="calibre12"/>
a omrzele bijí v zem, <br class="calibre12"/>
a kočí dlaně nad ohněm <br class="calibre12"/>
si hřejí, pány pomlouvají; <br class="calibre12"/>
však Oněgin už vyšel ven.<br class="calibre12"/>
Teď rychle převléci se jen!</p>

<p class="mlpcislobasne">XXXIII</p>

<p class="mlpversebezpred">Zda zdaří se mi vylíčiti <br class="calibre12"/>
tu místnost jenom zdaleka, <br class="calibre12"/>
kde módní lev se doma cítí, <br class="calibre12"/>
kde obléká se, převléká?<br class="calibre12"/>
Vše, pro rozmarné lidské strůje <br class="calibre12"/>
čím Londýn čile obchoduje, <br class="calibre12"/>
vše, bouřlivým co Baltikem <br class="calibre12"/>
za tuk a dříví vozí sem, <br class="calibre12"/>
to vše, čím pařížský vkus vládne <br class="calibre12"/>
nad přepychem a zábavou, <br class="calibre12"/>
co duší vynalézavou <br class="calibre12"/>
se mění v jemnost módy vnadné, <br class="calibre12"/>
to vše krášlilo kabinet <br class="calibre12"/>
mudrce osmnácti let.</p>

<p class="mlpcislobasne">XXIV</p>

<p class="mlpversebezpred">Hle, jantar cařihradských dýmek <br class="calibre12"/>
a vedle bronzu porculán <br class="calibre12"/>
a flakony, z nichž osvěžíme <br class="calibre12"/>
se vůní, skrytou v křišťál hran. <br class="calibre12"/>
Hřebínky, brousky, nůžky, věru, <br class="calibre12"/>
vše leskne se tu z necesérů, <br class="calibre12"/>
a vše, co péčí o pleť čpí, <br class="calibre12"/>
a pasty, pudry s kartáčky. <br class="calibre12"/>
Rousseau (to náhodou dím čirou) <br class="calibre12"/>
nechápal, kterak vážný Grimm <br class="calibre12"/>
se mohl za hovoru — s ním! — <br class="calibre12"/>
zabývat hloupou manikúrou.<br class="calibre12"/>
Než pravdu neměl stokráte <br class="calibre12"/>
žrec práv a svobod tenkráte.</p>

<p class="mlpcislobasne">XXV</p>

<p class="mlpversebezpred">Je možno býti vážným mužem, <br class="calibre12"/>
a chtíti krásné nehty mít.<br class="calibre12"/>
Což s dobou marně přít se můžem? <br class="calibre12"/>
Vždyť zvyk je zvyku otročit.<br class="calibre12"/>
Pln strachu z pustých pomluv lidských, <br class="calibre12"/>
Evžen jak (Čaadajev) vždycky <br class="calibre12"/>
byl pedant v oblékání svém <br class="calibre12"/>
a to, co zveme švihákem.<br class="calibre12"/>
Tři hodiny tak práce hbité <br class="calibre12"/>
si před zrcadlem poseděl, <br class="calibre12"/>
a když pak na návštěvu jel, <br class="calibre12"/>
byl nalíčen jak Afrodité, <br class="calibre12"/>
když, převlečena v mužský šat, <br class="calibre12"/>
jde na karneval tancovat.</p>

<p class="mlpcislobasne">XXVI</p>

<p class="mlpversebezpred">Jen hovím vaší zvědavosti, <br class="calibre12"/>
když líčím jeho módní vzhled.<br class="calibre12"/>
I odborníkům moh bych dosti<br class="calibre12"/>
o jeho šatstvu povědět.<br class="calibre12"/>
Však bylo by to skoro smělé, <br class="calibre12"/>
byť ve verši jsem doma cele. <br class="calibre12"/>
<span class="mlpznakkurziva11b">Frak</span>, <span class="mlpznakkurziva11b">pantalony</span>,
<span class="mlpznakkurziva11b">žilet</span>, vím, <br class="calibre12"/>
zvát ruským slovem neumím,<br class="calibre12"/>
i vidím sám, můj zvyk to zlý, žel, <br class="calibre12"/>
i tak že chatrný můj sloh <br class="calibre12"/>
se méně často pestřit moh <br class="calibre12"/>
cizími slovy, i když zhlížel <br class="calibre12"/>
jsem se kdys občas ze zvyku <br class="calibre12"/>
v Akademickém slovníku.</p>

<p class="mlpcislobasne">XXVII</p>

<p class="mlpversebezpred">Tož spokojme se touto troškou <br class="calibre12"/>
a raděj navštívíme ples, <br class="calibre12"/>
kam už pár koní krytou drožkou <br class="calibre12"/>
Evžena tryskem svezl dnes.<br class="calibre12"/>
Před domy, které potemněly, <br class="calibre12"/>
přes dřímající bulvár celý <br class="calibre12"/>
veselá světla kočárů <br class="calibre12"/>
se rozžíhají po páru <br class="calibre12"/>
a duhou blýskají se v sněhu.<br class="calibre12"/>
A nad ulice živý šum <br class="calibre12"/>
vzplál v lampách velkolepý dům. <br class="calibre12"/>
Po oknech běží stíny v střehu, <br class="calibre12"/>
a za skly profil postav šleh <br class="calibre12"/>
i dam i módních bláznů těch.</p>

<p class="mlpcislobasne">XXVIII</p>

<p class="mlpversebezpred">Náš hrdina už dostih vchodu. <br class="calibre12"/>
Vrátného minuv, jako šíp <br class="calibre12"/>
se vznesl po mramoru schodů, <br class="calibre12"/>
a vlasy rukou upraviv, <br class="calibre12"/>
teď vchází. Sál už nabitý je, <br class="calibre12"/>
orchestr hraje melodie <br class="calibre12"/>
k mazurce, jíž se oddal dav.<br class="calibre12"/>
Je hlučno, těsno v kruhu hlav. <br class="calibre12"/>
Sbor gardy řinčí ostruhami <br class="calibre12"/>
a poletují nožky dam, <br class="calibre12"/>
jež k oslnivým postavám <br class="calibre12"/>
svým horké oči mužů mámí. <br class="calibre12"/>
Je žárem houslí ohlušen <br class="calibre12"/>
žárlivý šepot módních žen.</p>

<p class="mlpcislobasne">XXIX</p>

<p class="mlpversebezpred">V dnech snů a veselí, toť jisto, <br class="calibre12"/>
já málem bláznil z plesů těch.<br class="calibre12"/>
Kde pro vyznání lepší místo <br class="calibre12"/>
je ústně neb i v dopisech? <br class="calibre12"/>
Manželé vzácní, vás tu vzývám! <br class="calibre12"/>
Vždyť službu prokázati chci vám. <br class="calibre12"/>
Jen neodpírejte mi sluch: <br class="calibre12"/>
chci varovat vás. Chraň vás bůh!<br class="calibre12"/>
I vy, matinky, za dcerami <br class="calibre12"/>
se ostražitě dívejte <br class="calibre12"/>
a lorňonem je hlídejte!<br class="calibre12"/>
Sic potom… potom, drahé dámy! <br class="calibre12"/>
Jen proto svěřuji to vám, <br class="calibre12"/>
že bez hříchu jsem dávno sám.</p>

<p class="mlpcislobasne">XXX</p>

<p class="mlpversebezpred">Jak velký díl, ach, pro zábavy <br class="calibre12"/>
jsem ze života poztrácel!<br class="calibre12"/>
Však kdyby netrpěly mravy, <br class="calibre12"/>
já plesy dosud rád bych měl.<br class="calibre12"/>
Mám přece rád šílenou mladost <br class="calibre12"/>
i hostů vír i lesk i radost <br class="calibre12"/>
i důmyslné šaty dam.<br class="calibre12"/>
I nožky žen… Však pravím vám, <br class="calibre12"/>
najdete sotva v Rusi celé <br class="calibre12"/>
tři páry nožek štíhlých tak…<br class="calibre12"/>
Dvě nožky v zasněný můj zrak <br class="calibre12"/>
tančily dlouho… Zesmutněle <br class="calibre12"/>
si na ně vzpomínám. I v tmě <br class="calibre12"/>
znepokojují srdce mé.</p>

<p class="mlpcislobasne">XXXI</p>

<p class="mlpversebezpred">Kdy, kde a v jakých pustin trávě, <br class="calibre12"/>
ty blázne, zapomeneš jich?<br class="calibre12"/>
Ach nožky, nožky, kde teď právě <br class="calibre12"/>
šlapete květiny jar svých? <br class="calibre12"/>
Orientální znáte něhu <br class="calibre12"/>
a na severském, teskném sněhu <br class="calibre12"/>
jste stopy nezanechaly!<br class="calibre12"/>
Ach, raději jste mívaly <br class="calibre12"/>
koberců přepychové chvění.<br class="calibre12"/>
Pro vás jsem kdysi zapomněl <br class="calibre12"/>
na slávu, již jsem sklízet chtěl, <br class="calibre12"/>
na rodný kraj i na vězení.<br class="calibre12"/>
To tam je štěstí mladých let, <br class="calibre12"/>
a vítr vaši šlépěj zved.</p>

<p class="mlpcislobasne">XXXII</p>

<p class="mlpversebezpred">Prs Dianin a tváře Flory <br class="calibre12"/>
nás uchvacují, druzi mí!<br class="calibre12"/>
V mém srdci nožka Terpsichory <br class="calibre12"/>
však zvítězila nad nimi.<br class="calibre12"/>
Náhradu vzácnou přislibuje <br class="calibre12"/>
mým pohledům a vybavuje <br class="calibre12"/>
tak neskutečnou krásou svou <br class="calibre12"/>
za touhou touhu svévolnou.<br class="calibre12"/>
Mám rád tu nožku, Elvino má, <br class="calibre12"/>
pod dlouhých stolů ubrusem <br class="calibre12"/>
i v travách jar, když kvete zem, <br class="calibre12"/>
i na mřížoví krbu doma, <br class="calibre12"/>
na parketách, v nichž září sál, <br class="calibre12"/>
i na pobřeží v žule skal.</p>

<p class="mlpcislobasne">XXXIII</p>

<p class="mlpversebezpred">V snách moře před bouří zřím zase. <br class="calibre12"/>
Ach, závist lomcovala mnou, <br class="calibre12"/>
když vlny spěly v bouřné kráse <br class="calibre12"/>
jí s láskou lehnout u nohou.<br class="calibre12"/>
Jak chtěl jsem s nimi v oněch chvílích <br class="calibre12"/>
se dotknout ústy nožek milých!<br class="calibre12"/>
Ne, nikdy za vášnivých dní <br class="calibre12"/>
mé rozkypělé mladosti <br class="calibre12"/>
tak hrozně líbat nezatoužil <br class="calibre12"/>
jsem ústa mladých Armid všech <br class="calibre12"/>
i tváře, v nichž plál růží dech, <br class="calibre12"/>
i ňadra, jejichž tvar mě soužil!<br class="calibre12"/>
Ne, nikdy vášní vzruch svou hrou <br class="calibre12"/>
nemučil tolik duši mou!</p>

<p class="mlpcislobasne">XXXIV</p>

<p class="mlpversebezpred">I jiné časy pamatuji.<br class="calibre12"/>
A někdy v nejtajnějších snech <br class="calibre12"/>
zas šťastný třemen přidržuji <br class="calibre12"/>
a nožku cítím na prstech.<br class="calibre12"/>
A zase fantazie plane.<br class="calibre12"/>
Zas dotek nožky zbožňované <br class="calibre12"/>
mi vzkřísil v srdci krve hlas. <br class="calibre12"/>
A zase stesk… A láska zas… <br class="calibre12"/>
Nač slaviti však, lyro moje, <br class="calibre12"/>
ty hrdé? Nechť spí v pokoji! <br class="calibre12"/>
Za vášeň věru nestojí <br class="calibre12"/>
a za nadšených písní zdroje. <br class="calibre12"/>
Řeč čarodějek těch i smích <br class="calibre12"/>
lže, klame jako nožky jich.</p>

<p class="mlpcislobasne">XXXV</p>

<p class="mlpversebezpred">Co Oněgin však? V drožce klímá, <br class="calibre12"/>
po bálu o posteli sní.<br class="calibre12"/>
Petrohrad, bubny vzbuzen, dýmá <br class="calibre12"/>
už v neúnavné čilosti.<br class="calibre12"/>
Lid kvapí, kupec mne si oči, <br class="calibre12"/>
k své štaci jede líně kočí, <br class="calibre12"/>
mlékařka z Ochty s bandaskou <br class="calibre12"/>
už běhá za svou zakázkou.<br class="calibre12"/>
Je příjemný ten šelest rána, <br class="calibre12"/>
když zvedli rolety a dým <br class="calibre12"/>
v den stoupá sloupem modravým <br class="calibre12"/>
a pekař Němec, hleďme pána, <br class="calibre12"/>
v čepici papírové včas <br class="calibre12"/>
už otvírá svůj <span class="mlpznakkurziva11b">vasisdas</span>.</p>

<p class="mlpcislobasne">XXXVI</p>

<p class="mlpversebezpred">Ples znavil Oněgina. Spánek <br class="calibre12"/>
mu jitro v půlnoc změnil dnes.<br class="calibre12"/>
Syn rozkoše a radovánek <br class="calibre12"/>
v stín blažených se klidně snes. <br class="calibre12"/>
Vstav ve dvanáct, je hotov s prací. <br class="calibre12"/>
Tak život se mu stále vrací, <br class="calibre12"/>
táž jednotvárnost, tatáž směs.<br class="calibre12"/>
A zítra zas jak včera, dnes.<br class="calibre12"/>
Leč byl-li šťasten též, se ptáte, <br class="calibre12"/>
v své volnosti a v květu let, <br class="calibre12"/>
a kdykoli chtěl, vítěz hned <br class="calibre12"/>
u číše dní svých vrchovaté?<br class="calibre12"/>
V tom marném běhu do zábav<br class="calibre12"/>
zda zůstal bezstarostný, zdráv?</p>

<p class="mlpcislobasne">XXXVII</p>

<p class="mlpversebezpred">Ne: brzo ustydly v něm city <br class="calibre12"/>
a omrzel ho světa šum.<br class="calibre12"/>
I krasavic byl brzo sytý, <br class="calibre12"/>
dav sbohem zevšednělým snům. <br class="calibre12"/>
I nevěra ho unavila, <br class="calibre12"/>
z přátelství lhostejnost jen zbyla, <br class="calibre12"/>
vždyť nelze přece tolikrát <br class="calibre12"/>
s paštikou biftek jísti rád <br class="calibre12"/>
a šampaňským to zalévati <br class="calibre12"/>
a mluvit vtipně cokoli, <br class="calibre12"/>
když hlava přec jen rozbolí.<br class="calibre12"/>
A třeba za zbojníka platil, <br class="calibre12"/>
i hádek syt byl nakonec, <br class="calibre12"/>
i olova i šavle přec.</p>

<p class="mlpcislobasne">XXXVIII</p>

<p class="mlpversebezpred">Ten neduh, jehož příčin minu, <br class="calibre12"/>
ač rozbor by byl načase, <br class="calibre12"/>
podobný anglickému <span class="mlpznakkurziva11b">spleenu</span>, <br class="calibre12"/>
jenž rusky <span class="mlpznakkurziva11b">chandra</span> říká se, <br class="calibre12"/>
ho ponenáhlu zachvacoval. <br class="calibre12"/>
Sebevraždu, té nemiloval, <br class="calibre12"/>
a sláva Bohu, nezkusil, <br class="calibre12"/>
však k životu pln chladu byl.<br class="calibre12"/>
Jak Childe Harold teď zasmušilý <br class="calibre12"/>
si do salonů vcházet zvyk, <br class="calibre12"/>
a světské klepy, zábav ryk, <br class="calibre12"/>
vzdech náročný a pohled milý <br class="calibre12"/>
ho vzrušovat už neuměl.<br class="calibre12"/>
A lhostejný, dál mimo šel.</p>

<p class="mlpcislobasne">XXXIX–XL–XLI</p>

<p class="mlpversebezpred">—&#160;—&#160;—</p>

<p class="mlpcislobasne">XLII</p>

<p class="mlpversebezpred">Vy preciosky společnosti!<br class="calibre12"/>
Vás ze všech nejdřív zanechal.<br class="calibre12"/>
Jak ne! Vždyť nudy vždy je dosti, <br class="calibre12"/>
kde bontonem je nabit sál.<br class="calibre12"/>
Ať si tu v kroužcích mnohá paní <br class="calibre12"/>
řeč o Benthamovi jen shání, <br class="calibre12"/>
kdo nudy zůstane tu prost, <br class="calibre12"/>
byť hloupla pouhá nevinnost?<br class="calibre12"/>
A nadto! Jsou v své stydlivosti <br class="calibre12"/>
tak vznešené, tak vzdělané, <br class="calibre12"/>
že divák dýchat přestane <br class="calibre12"/>
nad tolikerou rozšafností, <br class="calibre12"/>
tak nepřístupnou mužům všem, <br class="calibre12"/>
že rodí splín už pohledem.</p>

<p class="mlpcislobasne">XLIII</p>

<p class="mlpversebezpred">I vám, ó krasotinky slavné, <br class="calibre12"/>
jež v pozdních chvílích setmění <br class="calibre12"/>
jste unášeny v drožce plavné <br class="calibre12"/>
po petrohradském dláždění,<br class="calibre12"/>
i vám dal Oněgin můj vale.<br class="calibre12"/>
Byl doma, zavíral se stále, <br class="calibre12"/>
uprchlík radovánkám všem, <br class="calibre12"/>
a zíval, šustě papírem, <br class="calibre12"/>
jejž popsat chtěl; však práce láskou <br class="calibre12"/>
mu nebyla; hned první list <br class="calibre12"/>
pod jeho perem zůstal čist.<br class="calibre12"/>
I minul se se zpupnou cháskou <br class="calibre12"/>
lidiček, o nichž smlčím vám, <br class="calibre12"/>
vždyť náležím k nim také sám.</p>

<p class="mlpcislobasne">XLIV</p>

<p class="mlpversebezpred">Propadnuv znova nečinnosti, <br class="calibre12"/>
v níž prázdnem zalykal se cit, <br class="calibre12"/>
ideu pojal, slušnou dosti, <br class="calibre12"/>
si cizí rozum přisvojit.<br class="calibre12"/>
Na haldě knih se uvelebil <br class="calibre12"/>
a četl — moudřejší však nebyl. <br class="calibre12"/>
Tu nuda, tam zas klam a tlach, <br class="calibre12"/>
či pustý nesmysl, až strach.<br class="calibre12"/>
A na všem lpěla pouta tíhy, <br class="calibre12"/>
buď zplesnivělý starý čas, <br class="calibre12"/>
neb novota, jež vetší zas.<br class="calibre12"/>
Jak ženy opustil i knihy <br class="calibre12"/>
a přes hřbety, v něž padal prach, <br class="calibre12"/>
smuteční přehoz moudře stáh.</p>

<p class="mlpcislobasne">XLV</p>

<p class="mlpversebezpred">Konvencí světa zbyv se v sobě, <br class="calibre12"/>
jak on zanechav marností, <br class="calibre12"/>
já spřátelil se s ním v té době. <br class="calibre12"/>
Rád měl jsem jeho vlastnosti: <br class="calibre12"/>
i nevědomou lásku k&#160;snění, <br class="calibre12"/>
i svéráznost, jíž v jiných není, <br class="calibre12"/>
chlad v břitkém ducha záblesku; <br class="calibre12"/>
já v hněvu žil, on ve stesku.<br class="calibre12"/>
Hru vášní znávali jsme oba. <br class="calibre12"/>
Vždyť život stejně krušil nás, <br class="calibre12"/>
i plamen srdce v obou zhas, <br class="calibre12"/>
a oba táž čekala zloba: <br class="calibre12"/>
lidí i sudby slepota <br class="calibre12"/>
hned na úsvitu života.</p>

<p class="mlpcislobasne">XLVI</p>

<p class="mlpversebezpred">Kdo žil a myslil, tomu snadno <br class="calibre12"/>
pohrdat lidmi v nitru svém.<br class="calibre12"/>
Kdo cítil kdy, ten vzrušen na dno <br class="calibre12"/>
je nenávratna přeludem: <br class="calibre12"/>
ta tam jsou okouzlení mladá, <br class="calibre12"/>
vzpomínky v něm jak sykot hada <br class="calibre12"/>
a lítost, lítost hlodavá.<br class="calibre12"/>
To všecko časem dodává <br class="calibre12"/>
veliký půvab rozhovoru.<br class="calibre12"/>
Nejprve Oněginův vtip <br class="calibre12"/>
mě bouřil; pak jsem zvykl líp <br class="calibre12"/>
i jízlivosti jeho sporů <br class="calibre12"/>
i žertům jeho nakyslým <br class="calibre12"/>
i jeho epigramům zlým.</p>

<p class="mlpcislobasne">XLVII</p>

<p class="mlpversebezpred">Jak často za to léto krásné, <br class="calibre12"/>
kdy noční nebe nad Něvou <br class="calibre12"/>
tak průzračné je a tak jasné, <br class="calibre12"/>
a veselé sklo vod svou hrou <br class="calibre12"/>
neobráží tvář Dianinu, <br class="calibre12"/>
my vzpomínek oddáni vínu <br class="calibre12"/>
na prchlou lásku zašlých let, <br class="calibre12"/>
zas vroucí, bezstarostní hned, <br class="calibre12"/>
jsme dechem noci laskající <br class="calibre12"/>
se opájeli v mlčení!<br class="calibre12"/>
Jak v zpěvné háje z vězení <br class="calibre12"/>
přenáší spánek vězně spící, <br class="calibre12"/>
i nás ke zdrojům mladých let <br class="calibre12"/>
svou rukou blouznivý sen ved.</p>

<p class="mlpcislobasne">XLVIII</p>

<p class="mlpversebezpred">Z té duše v žal se potápěje <br class="calibre12"/>
a opřen o žulový rám, <br class="calibre12"/>
stál Oněgin pln beznaděje <br class="calibre12"/>
jak básník, jenž se popsal sám. <br class="calibre12"/>
Vše tálo v tichu; jenom v dáli <br class="calibre12"/>
tu a tam stráže zahoukaly; <br class="calibre12"/>
a za domy hluk drožky kdes <br class="calibre12"/>
se po Miljonné lehce nes.<br class="calibre12"/>
Jen loďka s vesly, jež se chvěla <br class="calibre12"/>
nad dřímající řeky jas; <br class="calibre12"/>
a z šera dojímala nás <br class="calibre12"/>
intráda rohů, píseň smělá.<br class="calibre12"/>
Však sladčej prostřed zábavy <br class="calibre12"/>
zní Torquatovy oktávy.</p>

<p class="mlpcislobasne">XLIX</p>

<p class="mlpversebezpred">Ó, adriatické vy vlny,<br class="calibre12"/>
ó, Brento! Ne, přec uzřím vás,<br class="calibre12"/>
a inspirace znova plný, <br class="calibre12"/>
uslyším kouzelný váš hlas.<br class="calibre12"/>
Je svatý vnukům Apollona; <br class="calibre12"/>
já z hrdé lyry Albiona <br class="calibre12"/>
jej znám, je tolik blízký mi.<br class="calibre12"/>
I opájím se zlatými <br class="calibre12"/>
nocemi, něhou Itálie <br class="calibre12"/>
a s mladou Benátčankou tmou <br class="calibre12"/>
se plavě černou gondolou, <br class="calibre12"/>
jež v tichu samo tajemství je, <br class="calibre12"/>
já slova nalézám, jež dmou <br class="calibre12"/>
se řečí lásky s Petrarkou.</p>

<p class="mlpcislobasne">L</p>

<p class="mlpversebezpred">Což, dočkám svobody se ještě?<br class="calibre12"/>
Té v dálce, jež tak krásná je?<br class="calibre12"/>
I čekám slunce v proudech deště, <br class="calibre12"/>
nad mořem plachtám kývaje.<br class="calibre12"/>
Pod pláštěm bouří, po prostoře <br class="calibre12"/>
vln, v nichž se volně vzpíná moře, <br class="calibre12"/>
kdy ve velký se pustím běh?<br class="calibre12"/>
Je čas opustit nudný břeh, <br class="calibre12"/>
kde živlů hněv se na mě řítí, <br class="calibre12"/>
čas na vodách, v nichž zuří děs, <br class="calibre12"/>
pod nebem Afriky mé kdes<br class="calibre12"/>
o mračné Rusi teskně sníti, <br class="calibre12"/>
kde strádal jsem, kde miloval, <br class="calibre12"/>
kde srdce své jsem pochoval.</p>

<p class="mlpcislobasne">LI</p>

<p class="mlpversebezpred">Oněgin záhy by byl se mnou <br class="calibre12"/>
se rozjel z vlasti do světa.<br class="calibre12"/>
Vtom ale sudby ranou temnou <br class="calibre12"/>
čas rozvedl nás na léta.<br class="calibre12"/>
Zemřel mu otec. Věřitelé <br class="calibre12"/>
hned do kleští ho vzali cele.<br class="calibre12"/>
I Evžen měl však metodu.<br class="calibre12"/>
Nač soudit se? Nač neshodu? <br class="calibre12"/>
řek smečce lačných platoberů <br class="calibre12"/>
a klidně, aniž cítil žal, <br class="calibre12"/>
své dědictví jim zanechal, <br class="calibre12"/>
nevida valné ztráty věru.<br class="calibre12"/>
Snad tušil též smrt strýcovu. <br class="calibre12"/>
Vždyť stařík zrál už do hrobu.</p>

<p class="mlpcislobasne">LII</p>

<p class="mlpversebezpred">A vskutku — jak vše život složí! <br class="calibre12"/>
List od správce tu náhle byl: <br class="calibre12"/>
Strýc leží na smrtelném loži <br class="calibre12"/>
a rád by se s ním rozloučil.<br class="calibre12"/>
Jen dočetl tu smutnou řádku, <br class="calibre12"/>
Oněgin ke strýcovu statku <br class="calibre12"/>
úprkem na poštu si sed <br class="calibre12"/>
a zíval raděj předem hned, <br class="calibre12"/>
ochoten, pro peníze sice, <br class="calibre12"/>
se nudit, přetvářet a lkát <br class="calibre12"/>
(zde začal jsem svůj román psát), <br class="calibre12"/>
když dorazil však do vesnice, <br class="calibre12"/>
strýc ležel mrtev: zemská dlaň <br class="calibre12"/>
už čekala na svoji daň.</p>

<p class="mlpcislobasne">LIII</p>

<p class="mlpversebezpred">Po dvoře pobíhali sluzi.<br class="calibre12"/>
A k nebožtíku ze všech stran <br class="calibre12"/>
se sjeli zlí i dobří druzi <br class="calibre12"/>
za přitažlivým zvukem hran.<br class="calibre12"/>
Pak nebožtíka pochovali.<br class="calibre12"/>
Popi a páni hodovali.<br class="calibre12"/>
Načež, jak vykonal by dost, <br class="calibre12"/>
se vážně loučil každý host.<br class="calibre12"/>
Tak Oněgin náš nepořádný, <br class="calibre12"/>
jenž dosud všecko utratil, <br class="calibre12"/>
najednou pánem půdy byl, <br class="calibre12"/>
měl pole, závody, les chladný <br class="calibre12"/>
a rybníky, a cestou v sad <br class="calibre12"/>
si liboval své sudby zvrat.</p>

<p class="mlpcislobasne">LIV</p>

<p class="mlpversebezpred">Tak na dva dni ho upoutaly <br class="calibre12"/>
v dál táhnoucí se lány luk, <br class="calibre12"/>
chlad hájů, v nichž si vánky hrály, <br class="calibre12"/>
a na potoce vlnek zvuk, <br class="calibre12"/>
už třetí den však háj, chlum bílý <br class="calibre12"/>
i s polnostmi ho nebavily <br class="calibre12"/>
a budily v něm ospalost.<br class="calibre12"/>
Hned nato pochopil náš host: <br class="calibre12"/>
i venkov nudný je v své kráse, <br class="calibre12"/>
byť bez bálů a promenád, <br class="calibre12"/>
paláců, veršů, karet snad.<br class="calibre12"/>
A chandra sáhla po něm zase <br class="calibre12"/>
a táhla za ním jako stín,<br class="calibre12"/>
jak věrný pohled manželčin.</p>

<p class="mlpcislobasne">LV</p>

<p class="mlpversebezpred">Já zrodil se pro život klidný, <br class="calibre12"/>
jenž v ticho vsí spí ponořen.<br class="calibre12"/>
Tam zvučněj zní hlas lyry vlídný, <br class="calibre12"/>
tam živěji plá tvůrčí sen.<br class="calibre12"/>
Tam, dobré nečinnosti oddán, <br class="calibre12"/>
nad pustým jezerem se toulám, <br class="calibre12"/>
můj zákon <span class="mlpznakkurziva11b">far niente</span> zní.<br class="calibre12"/>
Tam, duše má, najdeme vždy <br class="calibre12"/>
svou svobodu a sladkou něhu: <br class="calibre12"/>
čtu málo, zato mnoho spím, <br class="calibre12"/>
větrné slávy nelovím.<br class="calibre12"/>
Cožpak jsem v zašlých roků běhu <br class="calibre12"/>
v své nečinnosti naivní <br class="calibre12"/>
neprožil nejšťastnější dni?</p>

<p class="mlpcislobasne">LVI</p>

<p class="mlpversebezpred">Mne květy, láska v háji stinném <br class="calibre12"/>
a ves a klid vždy vábily.<br class="calibre12"/>
Vždy mezi mnou a Oněginem <br class="calibre12"/>
rád zdůraznil bych rozdíly, <br class="calibre12"/>
by jednou čtenář posměvačný, <br class="calibre12"/>
či popletených klevet lačný <br class="calibre12"/>
původce, luště po letech, <br class="calibre12"/>
co divného v mých verších těch, <br class="calibre12"/>
bezbožně nemoh opakovat, <br class="calibre12"/>
že portrét jsem si načmáral <br class="calibre12"/>
jak Byron, pyšný lyry král, <br class="calibre12"/>
jako by básník nemoh snovat <br class="calibre12"/>
verš o pracizí podobě <br class="calibre12"/>
a nepsat jenom o sobě.</p>

<p class="mlpcislobasne">LVII</p>

<p class="mlpversebezpred">Jen krátce. Básník odjakživa <br class="calibre12"/>
se stápí v lásky iluzích.<br class="calibre12"/>
Tvar milovaných věcí splývá <br class="calibre12"/>
mi v sen a tajný obraz jich <br class="calibre12"/>
má duše uschráněla v taji.<br class="calibre12"/>
Pak v dechu Múzy ožívají.<br class="calibre12"/>
Tak bezstarostně opěval <br class="calibre12"/>
jsem děvče z hor, svůj ideál, <br class="calibre12"/>
i zajatkyně od Salgira.<br class="calibre12"/>
A teď co chvíli tajemně <br class="calibre12"/>
se právem přátel ptáte mě:<br class="calibre12"/>
„Rci, o kom blouzní tvoje lyra? <br class="calibre12"/>
Které z těch dívek žárlivých <br class="calibre12"/>
věnuješ lyry pláč a smích?</p>

<p class="mlpcislobasne">LVIII</p>

<p class="mlpversebezpred">Čí pohled, jenž tě inspiroval, <br class="calibre12"/>
tě za tvůj zádumčivý rým <br class="calibre12"/>
dojemnou přízní obdaroval?<br class="calibre12"/>
A koho zbožnils veršem svým?“ — <br class="calibre12"/>
Ó, pranikoho, druzi moji!<br class="calibre12"/>
V své teskné lásky nepokoji <br class="calibre12"/>
já bez útěchy zůstal jsem.<br class="calibre12"/>
Je blažen, kdo v snu horečném <br class="calibre12"/>
spjal lásku s rýmem; on tak zdvojil <br class="calibre12"/>
svou lyru svatě blouznivou, <br class="calibre12"/>
jda za Petrarkou cestou svou, <br class="calibre12"/>
i muka srdce upokojil <br class="calibre12"/>
a slávou též se ověnčil.<br class="calibre12"/>
Já v lásce němý hňup však byl.</p>

<p class="mlpcislobasne">LIX</p>

<p class="mlpversebezpred">Pryč láska je. Leč slyším Múzu, <br class="calibre12"/>
jež sklonila se k vyschlým rtům. <br class="calibre12"/>
Svoboden, znovu hledám drúzu <br class="calibre12"/>
tajemných zvuků, citů, dum.<br class="calibre12"/>
Když píši, srdce nestýská si, <br class="calibre12"/>
a pero — zapomnělo asi — <br class="calibre12"/>
už nerýsuje na papír <br class="calibre12"/>
tvář za tváří a nožek vír; <br class="calibre12"/>
žár z popela už nezaplane.<br class="calibre12"/>
Stesk cítím sic, však nepláči <br class="calibre12"/>
a brzy, brzy zatlačí <br class="calibre12"/>
den stopy bouře z duše štvané.<br class="calibre12"/>
Pak s eposem svým začnu hned. <br class="calibre12"/>
Bude mít zpěvů dvacet pět.</p>

<p class="mlpcislobasne">LX</p>

<p class="mlpversebezpred">Už promýšlel jsem formu plánu, <br class="calibre12"/>
už hrdina mnou pokřtěn byl.<br class="calibre12"/>
A zatím v práci na románu <br class="calibre12"/>
jsem první hlavu dokončil.<br class="calibre12"/>
Zrak často textem přísně pluje. <br class="calibre12"/>
Leccos se, pravda, neshoduje, <br class="calibre12"/>
však měniti nic nehodlám.<br class="calibre12"/>
Cenzuře dlužný obol dám; <br class="calibre12"/>
ať kritik hodně potravy má, <br class="calibre12"/>
čta knihu mou. Pak piš, co chceš! <br class="calibre12"/>
Spěš tedy k něvským břehům, spěš,<br class="calibre12"/>
novorozená básni ty má!<br class="calibre12"/>
To budiž slávy přídavek — <br class="calibre12"/>
hluk, žvást a hodně nadávek.</p>

</div>
</body>
</html>