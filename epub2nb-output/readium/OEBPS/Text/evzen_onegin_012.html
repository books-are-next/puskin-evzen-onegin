<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Evžen Oněgin</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection9">

<p class="mlpcislobasne">I</p>

<p class="mlpversebezpred">„Kam? Tihle básníci jsou pěkní!“<br class="calibre12"/>
— Buď zdráv, Evžene, pospíchám. —<br class="calibre12"/>
„Já nedržím tě. Jen mi řekni, <br class="calibre12"/>
kam jezdíš vždycky večer. Kam?“<br class="calibre12"/>
— Jdu k Lariným. — „To divím se ti. <br class="calibre12"/>
Jak možno takhle ubíjeti <br class="calibre12"/>
svůj každý večer, den co den?“<br class="calibre12"/>
— I jdi! — „Nechápu. Řekni jen, <br class="calibre12"/>
že nemýlím se ani trochu: <br class="calibre12"/>
prostinká ruská rodina <br class="calibre12"/>
a věčná zavařenina <br class="calibre12"/>
a hrozné pohostinství, hochu, <br class="calibre12"/>
a nekonečný nudný tlach <br class="calibre12"/>
o dešti, lnu a o kravách…“</p>

<p class="mlpcislobasne">II</p>

<p class="mlpversebezpred">— V tom přece není pranic zlého. —<br class="calibre12"/>
„Jen nuda, hochu, přisámbůh.“<br class="calibre12"/>
— Jsem syt módního světa tvého, <br class="calibre12"/>
mně domácí se líbí kruh, <br class="calibre12"/>
kde mohu… — „Zase pastorále!<br class="calibre12"/>
Než nebudem se hádat dále.<br class="calibre12"/>
Ty jedeš. Lze jen litovat.<br class="calibre12"/>
A poslyš. Nemohl bych snad <br class="calibre12"/>
poznati předmět tvého smutku, <br class="calibre12"/>
tvých radostí a neklidu, <br class="calibre12"/>
tvé poezie Phillidu?<br class="calibre12"/>
Představ mně ji.“ — Toť žert? — „Ne, vskutku!“<br class="calibre12"/>
— Jak rád! — „A kdy?“ — Teď pravý čas.<br class="calibre12"/>
Ochotně jistě přijmou nás. —</p>

<p class="mlpcislobasne">III</p>

<p class="mlpversebezpred">„Tož jeďme.“ — Jeli, ujížděli, <br class="calibre12"/>
přijeli, hosti rozmilí.<br class="calibre12"/>
A všichni vítati je spěli <br class="calibre12"/>
a k omrzení hostili, <br class="calibre12"/>
jak káží zvyky. Ovšem kynou <br class="calibre12"/>
talířky se zavařeninou,<br class="calibre12"/>
a brusinkové šťávy džbán <br class="calibre12"/>
je na stůl stále podáván.<br class="calibre12"/>
—&#160;—&#160;—<br class="calibre12"/>
—&#160;—&#160;—<br class="calibre12"/>
—&#160;—&#160;—<br class="calibre12"/>
—&#160;—&#160;—<br class="calibre12"/>
—&#160;—&#160;—<br class="calibre12"/>
—&#160;—&#160;—</p>

<p class="mlpcislobasne">IV</p>

<p class="mlpversebezpred">Nejkratší cestou jedou domů <br class="calibre12"/>
pak oba v pozdní hodinu.<br class="calibre12"/>
Proč nevyslechnout v stínu stromů <br class="calibre12"/>
rozhovor obou hrdinů?<br class="calibre12"/>
— Nu co, Evžene? Zíváš zase. —<br class="calibre12"/>
„To ze zvyku.“ — Dnes však, jak zdá se, <br class="calibre12"/>
jsi nějak zvláště unuděn. —<br class="calibre12"/>
„Ó kdež! Toť tvoje zdání jen.<br class="calibre12"/>
Jeď rychlej, Andrjuško, už tma je.<br class="calibre12"/>
Jaká to hloupá krajina!<br class="calibre12"/>
Slyš, mně se líbí Larina, <br class="calibre12"/>
je prostá, ale příjemná je, <br class="calibre12"/>
z těch starých, dobrých maminek.<br class="calibre12"/>
Brr, tahle šťáva z brusinek!</p>

<p class="mlpcislobasne">V</p>

<p class="mlpversebezpred">Slyš! Taťána, která to byla?“<br class="calibre12"/>
— Ta mlčenlivá, zastesklá <br class="calibre12"/>
jak Světlana. Nic nemluvila <br class="calibre12"/>
a k oknu ihned utekla. —<br class="calibre12"/>
„Což, tobě se ta menší líbí?“<br class="calibre12"/>
„Nu a…“ — Já tuhle chtěl bych, kdyby… <br class="calibre12"/>
nu kdybych básník byl jak ty.<br class="calibre12"/>
Ta Olga rysy bez vervy <br class="calibre12"/>
má, čpí mi van Dyckovým rájem, <br class="calibre12"/>
má červenou a plnou tvář <br class="calibre12"/>
jak téhle hloupé luny zář <br class="calibre12"/>
nad tímhle naším hloupým krajem.“<br class="calibre12"/>
Vladimír suše odkašlal <br class="calibre12"/>
a vůbec nemluvil už dál.</p>

<p class="mlpcislobasne">VI</p>

<p class="mlpversebezpred">A zatím příchod Oněgina <br class="calibre12"/>
k Lariným vzbudil velký vzruch. <br class="calibre12"/>
Kol vsi se hnula voda líná <br class="calibre12"/>
a výklady jen bzučel sluch.<br class="calibre12"/>
Ten hádá to, a ten zas jiné, <br class="calibre12"/>
šept domněnek kol statku plyne, <br class="calibre12"/>
že Taťána, ta přetichá <br class="calibre12"/>
už přece našla ženicha.<br class="calibre12"/>
Jiní už znali datum svatby <br class="calibre12"/>
a přát k ní chystali se jim, <br class="calibre12"/>
a nebyla-li, to je tím, <br class="calibre12"/>
že ženich módní prsten rád by. <br class="calibre12"/>
Lenského s Olgou v onen čas <br class="calibre12"/>
už dávno svázal lidu hlas.</p>

<p class="mlpcislobasne">VII</p>

<p class="mlpversebezpred">Taťána hněvala se sice <br class="calibre12"/>
na tyhle klepy. Tajně však <br class="calibre12"/>
se zardívaly její líce <br class="calibre12"/>
a maně přemýšlela pak.<br class="calibre12"/>
A v srdce myšlenka se vťala. <br class="calibre12"/>
Čas přišel, ona milovala.<br class="calibre12"/>
Tak oheň jara oživí <br class="calibre12"/>
zrnéčko padlé do nivy.<br class="calibre12"/>
Už dávno její fantasie, <br class="calibre12"/>
zlačnělá tesknou, něžnou hrou, <br class="calibre12"/>
hořela žízní osudnou <br class="calibre12"/>
po někom, k němuž srdce bije. <br class="calibre12"/>
A duše čekala, a v hruď <br class="calibre12"/>
se vetřel obraz. Čí? Bůh suď.</p>

<p class="mlpcislobasne">VIII</p>

<p class="mlpversebezpred">A dočkala se. Procitlýma <br class="calibre12"/>
očima ví: toť on, toť on!<br class="calibre12"/>
A jeho jen, žel, vidí jima, <br class="calibre12"/>
a její den i noc, snu ston <br class="calibre12"/>
je pln ho; dívce okouzlené <br class="calibre12"/>
vše jenom jeho připomene <br class="calibre12"/>
vždy poznovu. Řeč laskavá <br class="calibre12"/>
teď mrazivou ji nechává, <br class="calibre12"/>
i oči služky starostlivé.<br class="calibre12"/>
I hosty vítá s nechutí <br class="calibre12"/>
a k hovoru je nenutí <br class="calibre12"/>
a nenávidí z duše snivé, <br class="calibre12"/>
jíž láska táhne nad hlavou, <br class="calibre12"/>
přítomnost jejich zdlouhavou.</p>

<p class="mlpcislobasne">IX</p>

<p class="mlpversebezpred">A s jakým zájmem, s jakou chutí <br class="calibre12"/>
teď rozkošné čte romány!<br class="calibre12"/>
Jak pije do zapomenutí <br class="calibre12"/>
klam citů začarovaný!<br class="calibre12"/>
Jak šťastná síla obraznosti <br class="calibre12"/>
vše zkrášlí, všechny chyb jich zprostí!<br class="calibre12"/>
A Wolmar, milec Juliin,<br class="calibre12"/>
Malek Adhel, rek Cottinin, <br class="calibre12"/>
i Werther, smrti zasvěcený, <br class="calibre12"/>
i Grandisson ten skvělý zas, <br class="calibre12"/>
jenž kolikráte uspal nás, <br class="calibre12"/>
se slili ve snu jedné ženy <br class="calibre12"/>
v jediný obraz, v jeden stín — <br class="calibre12"/>
vždy byl to Evžen Oněgin.</p>

<p class="mlpcislobasne">X</p>

<p class="mlpversebezpred">S románem v ruce, zcela vžila <br class="calibre12"/>
se ve své vzory Taťána.<br class="calibre12"/>
Clarissou, Julií též byla <br class="calibre12"/>
na toulkách lesem od rána, <br class="calibre12"/>
a Delfinou se cítíc zase, <br class="calibre12"/>
s neblahou knihou toulává se, <br class="calibre12"/>
v ní hledá vlastní tajný sen, <br class="calibre12"/>
jenž ze srdce se line ven, <br class="calibre12"/>
a její vzdechy v knize loví <br class="calibre12"/>
všech cizích vášní ohlasy; <br class="calibre12"/>
blouznivě předříkává si <br class="calibre12"/>
list, posílaný hrdinovi…<br class="calibre12"/>
Leč Evžen, cokoli byl on, <br class="calibre12"/>
dojista nebyl Grandisson.</p>

<p class="mlpcislobasne">XI</p>

<p class="mlpversebezpred">Sloh drže v ladném, vážném stínu, <br class="calibre12"/>
ohnivý tvůrce kdysi dbal, <br class="calibre12"/>
by vrh nám pohled na hrdinu <br class="calibre12"/>
jak na úplný ideál.<br class="calibre12"/>
Rek jeho vždy, ač lásku sklízel, <br class="calibre12"/>
měl se zločinci mnohou svízel, <br class="calibre12"/>
přetékal citem, moudrostí <br class="calibre12"/>
a vnější přitažlivostí.<br class="calibre12"/>
Vždy čistou vášní hořel jistě <br class="calibre12"/>
a v čestném boji desetkrát <br class="calibre12"/>
byl ochoten všanc život dát — <br class="calibre12"/>
a vzadu na posledním listě… <br class="calibre12"/>
zločince stihl přísný trest <br class="calibre12"/>
a dobro odměněno jest.</p>

<p class="mlpcislobasne">XII</p>

<p class="mlpversebezpred">Však my jak v mlze jsme teď, běda, <br class="calibre12"/>
morálka nudí bez mezí, <br class="calibre12"/>
a dnešní čtenář v knize hledá <br class="calibre12"/>
jen krásný hřích, jenž vítězí. <br class="calibre12"/>
Britanská Múza báchorkami <br class="calibre12"/>
sny nedospělé dívky mámí, <br class="calibre12"/>
vkus Byronův jí udělal.<br class="calibre12"/>
Teď Vampyr se jí modlou stal <br class="calibre12"/>
a Melmoth, tulák zamračený, <br class="calibre12"/>
či Korzár nebo Věčný Žid <br class="calibre12"/>
a Sbogar podemílá klid <br class="calibre12"/>
tajemstvím okouzlené ženy.<br class="calibre12"/>
A romantický žal se skví <br class="calibre12"/>
i na zoufalém sobectví.</p>

<p class="mlpcislobasne">XIII</p>

<p class="mlpversebezpred">Přátelé, jaký smysl má to?<br class="calibre12"/>
Snad z vůle nebes přestanu <br class="calibre12"/>
být básníkem a nový zato <br class="calibre12"/>
běs vstoupí ve mne. Zamanu <br class="calibre12"/>
si přes to, že se Foibos zhrozí, <br class="calibre12"/>
psát nízkým slohem krotké prózy.<br class="calibre12"/>
A vesel, překvapím svou zem <br class="calibre12"/>
pak staromódním románem.<br class="calibre12"/>
V něm zločin, jenž se v mukách svíjí, <br class="calibre12"/>
vám hrůzně líčit nebudu.<br class="calibre12"/>
Jen příběh prostých osudů <br class="calibre12"/>
a ruských rodin historii <br class="calibre12"/>
vám vypovím, a lásky vzdech, <br class="calibre12"/>
a mravy zbylé po dědech.</p>

<p class="mlpcislobasne">XIV</p>

<p class="mlpversebezpred">O prostých řečech otce, děda <br class="calibre12"/>
vám povím, ale nejvíce <br class="calibre12"/>
o starých lipách, pod něž sedá <br class="calibre12"/>
nad vodou mladá dvojice;<br class="calibre12"/>
o kleté žárlivosti vírech, <br class="calibre12"/>
o slzách, odluce a smírech; <br class="calibre12"/>
milencům rozejít se dám, <br class="calibre12"/>
než povedu je k oddavkám. <br class="calibre12"/>
Vzpomenu vášnivých slov lásky <br class="calibre12"/>
a řečí roztoužených chvil, <br class="calibre12"/>
jež na jazyk mi vyloudil <br class="calibre12"/>
u nohou milované krásky <br class="calibre12"/>
žár mladosti. Těch krásných vět, <br class="calibre12"/>
jimž odvykl jsem od těch let!</p>

<p class="mlpcislobasne">XV</p>

<p class="mlpversebezpred">Já s pláčem přihlížím tvé muce, <br class="calibre12"/>
Taťáno, Táňo rozmilá! <br class="calibre12"/>
Módnímu tyranovi v ruce <br class="calibre12"/>
ty osud svůj jsi vložila.<br class="calibre12"/>
Ty zahyneš. Však dříve, drahá, <br class="calibre12"/>
po temném štěstí ještě sahá <br class="calibre12"/>
tvá zaslepená naděje.<br class="calibre12"/>
Poznáváš něhy záchvěje <br class="calibre12"/>
a piješ kouzelný jed přání, <br class="calibre12"/>
jež vzdech ti loudí na ústa; <br class="calibre12"/>
tam všude loubí vyrůstá, <br class="calibre12"/>
jež šťastná shledání tvá chrání. <br class="calibre12"/>
A před očima všude již <br class="calibre12"/>
stín osudného svůdce zříš.</p>

<p class="mlpcislobasne">XVI</p>

<p class="mlpversebezpred">Taťána, běda, nemá stání, <br class="calibre12"/>
rozsévá pod stromy svůj žal. <br class="calibre12"/>
Pojednou oči v přemítání <br class="calibre12"/>
jí strnou, nemůže jít dál.<br class="calibre12"/>
Hruď dme se jí a v bledé tváři <br class="calibre12"/>
jí na okamžik plamen září, <br class="calibre12"/>
blesk do očí, v sluch šum jí leh <br class="calibre12"/>
a v hrdle přiškrcený dech.<br class="calibre12"/>
Noc nastává; a luna loví <br class="calibre12"/>
ospalé vlny života.<br class="calibre12"/>
A slavík, slavík klokotá <br class="calibre12"/>
do zamlžených korun v křoví. <br class="calibre12"/>
Nemohouc usnout, černou tmou <br class="calibre12"/>
Taťána volá chůvu svou.</p>

<p class="mlpcislobasne">XVII</p>

<p class="mlpversebezpred">„Nemohu, ňáňo, spát v tom dusnu. <br class="calibre12"/>
Otevři okno. A pojď blíž.“<br class="calibre12"/>
— Co je ti? — „Povídej, než usnu.<br class="calibre12"/>
O starých časech něco, víš?“<br class="calibre12"/>
— A co jen, Táňo? Znávala jsem <br class="calibre12"/>
sic všelijaké báje časem, <br class="calibre12"/>
jak víly v lese tančily, <br class="calibre12"/>
jak zlí duchové strašili.<br class="calibre12"/>
A teď jsem, Táňo, zapomněla.<br class="calibre12"/>
Jsou to přec léta. Inu, čas <br class="calibre12"/>
a stáří všecko splete v nás. —<br class="calibre12"/>
„Nu, však ty víš… jen kdybys chtěla… <br class="calibre12"/>
(o vílách přece nechci nic) <br class="calibre12"/>
mi o své první lásce říc…“</p>

<p class="mlpcislobasne">XVIII</p>

<p class="mlpversebezpred">— Máš rozum, Táňo? My v ty časy <br class="calibre12"/>
přec neslýchaly o lásce.<br class="calibre12"/>
Nebožka tchyně by mě asi <br class="calibre12"/>
zabila v zuřivosti své. —<br class="calibre12"/>
„Jak jsi se tedy, ňáňo, vdala?“<br class="calibre12"/>
— A tak, Bůh chtěl, já poslouchala.<br class="calibre12"/>
Můj Váňa mladší byl než já, <br class="calibre12"/>
tenkráte třináctiletá.<br class="calibre12"/>
Dva týdny, šetřilo se časem, <br class="calibre12"/>
chodili svati. Na třetí <br class="calibre12"/>
už žehnal otec dítěti.<br class="calibre12"/>
Ze strachu hořce plakala jsem <br class="calibre12"/>
a s pláčem rozpletli mi cop.<br class="calibre12"/>
Tak vdávaly se za mých dob.</p>

<p class="mlpcislobasne">XIX</p>

<p class="mlpversebezpred">Pak mezi cizí odvedli mě…<br class="calibre12"/>
Ty ale neposloucháš již. —<br class="calibre12"/>
„Ach, ňáňo má, stesk umučí mě.<br class="calibre12"/>
Je mi tak těžko. Nevěříš?<br class="calibre12"/>
Chce se mi plakat. Ach, má hlava!“<br class="calibre12"/>
— Mé dítě, jistě nejsi zdráva…<br class="calibre12"/>
Pán Bůh se smiluj, zachraň nás! <br class="calibre12"/>
Chceš něco? Čekám na rozkaz… <br class="calibre12"/>
Svěcenou vodu máme doma… <br class="calibre12"/>
vždyť celá hoříš… pro Pána… —<br class="calibre12"/>
„Ne… jsem jen zamilována.“<br class="calibre12"/>
— Bůh budiž s tebou, holčičko má… — <br class="calibre12"/>
A drsná ruka rozchvěle <br class="calibre12"/>
křižuje Táňu po čele.</p>

<p class="mlpcislobasne">XX</p>

<p class="mlpversebezpred">„Jsem zamilována,“ zas hlásí <br class="calibre12"/>
své chůvě hořce Taťána.<br class="calibre12"/>
— Ach miláčku, ty nemocna jsi. —<br class="calibre12"/>
„Nech mě. Jsem zamilována.“<br class="calibre12"/>
A zatím luna ze své výše <br class="calibre12"/>
po bledé tváři sklouzla tiše <br class="calibre12"/>
a ulehla si v důvěře <br class="calibre12"/>
na rozpuštěné kadeře, <br class="calibre12"/>
na kapky slz, jež v očích svitly, <br class="calibre12"/>
i na oděnou prostince <br class="calibre12"/>
stařenku k mladé hrdince <br class="calibre12"/>
se sklánějící v dlouhé kytli; <br class="calibre12"/>
a v čarodějném přísvitu <br class="calibre12"/>
vzdychaly obě ženy tu.</p>

<p class="mlpcislobasne">XXI</p>

<p class="mlpversebezpred">Sen Taťánina srdce zapad <br class="calibre12"/>
v daleký, modrý luny svit.<br class="calibre12"/>
A myšlenkou jí šlehl nápad…<br class="calibre12"/>
„Jdi pryč. Chci samotu a klid.<br class="calibre12"/>
Jen z mého stolku všecko sejmi <br class="calibre12"/>
a papír s perem, ňáňo, dej mi, <br class="calibre12"/>
lehnu si brzo.“ V světnici <br class="calibre12"/>
při luně, němě zářící, <br class="calibre12"/>
s tvářemi v dlaních Táňa píše, <br class="calibre12"/>
v Evžena mění se jí svět <br class="calibre12"/>
a z lehce tryskajících vět <br class="calibre12"/>
nevinná dívčí láska dýše.<br class="calibre12"/>
A psaní, v letu napsané…<br class="calibre12"/>
Taťáno, kdo je dostane?</p>

<p class="mlpcislobasne">XXII</p>

<p class="mlpversebezpred">Znával jsem nedostupné krásky, <br class="calibre12"/>
studené, čisté jako led. <br class="calibre12"/>
Nevymodlíš si na nich lásky <br class="calibre12"/>
a těžko je jim rozumět.<br class="calibre12"/>
Já žasl nad tou módní pýchou, <br class="calibre12"/>
nad jejich nevinností lichou, <br class="calibre12"/>
a přiznám, prchal jsem jim hned, <br class="calibre12"/>
jako bych nad obočím čet <br class="calibre12"/>
jim s hrůzou nadpis nad Infernem: <br class="calibre12"/>
<span class="mlpznakkurziva11b">Kdo jdeš sem, bez naděje buď!</span> <br class="calibre12"/>
Strach z lásky mají, leč i chuť <br class="calibre12"/>
děsiti muže v srdci černém.<br class="calibre12"/>
Snad ještě v Petrohradě též <br class="calibre12"/>
podobné dámy nalezneš.</p>

<p class="mlpcislobasne">XXIII</p>

<p class="mlpversebezpred">Já v kruhu dvorných nápadníků <br class="calibre12"/>
i jiné rozmarnice znal, <br class="calibre12"/>
lhostejně samolibé k vzlyku <br class="calibre12"/>
snů vášnivých i k proudům chval, <br class="calibre12"/>
než co jsem zjistil potom k zlosti? <br class="calibre12"/>
Když tvrdohlavou upjatostí <br class="calibre12"/>
své nápadníky zalekly, <br class="calibre12"/>
hned chytře zpět je přivlekly.<br class="calibre12"/>
Snad že to soucit jejich líček, <br class="calibre12"/>
snad že to přízvuk dokázal, <br class="calibre12"/>
když opět něžnější se zdál, <br class="calibre12"/>
a lehkověrný milovníček <br class="calibre12"/>
se slepě zas, než odplynou, <br class="calibre12"/>
hnal za marnou svou vidinou.</p>

<p class="mlpcislobasne">XXIV</p>

<p class="mlpversebezpred">Oč větší Taťánina vina?<br class="calibre12"/>
O to, že v milé prostotě, <br class="calibre12"/>
neznajíc šalby, uvěřila <br class="calibre12"/>
svým vlastním snům jak jistotě? <br class="calibre12"/>
Že milovala, aniž hrála, <br class="calibre12"/>
že celá touze své se vzdala, <br class="calibre12"/>
že ráda mít se nebojí, <br class="calibre12"/>
že nebe obdařilo ji <br class="calibre12"/>
i živou vůlí tvrdohlavou <br class="calibre12"/>
i fantazií bouřlivou <br class="calibre12"/>
i duší po svém myslivou <br class="calibre12"/>
i něžným srdcem, krví dravou? <br class="calibre12"/>
A křehkost vášně té že svět <br class="calibre12"/>
by nedovedl odpouštět?</p>

<p class="mlpcislobasne">XXV</p>

<p class="mlpversebezpred">Koketa ano řekne stěží, <br class="calibre12"/>
neb chladnou radost ze hry má. <br class="calibre12"/>
Taťána k lásce dětsky běží <br class="calibre12"/>
se zavřenýma očima.<br class="calibre12"/>
Neříká: dnes, dnes ne, až zítra — <br class="calibre12"/>
tím cenu lásky zmnožím zchytra, <br class="calibre12"/>
v síť polapím tím pevněji <br class="calibre12"/>
ješitnost; nejdřív nadějí <br class="calibre12"/>
ho popíchnu a pochybami, <br class="calibre12"/>
ať chvíli potrápí se host, <br class="calibre12"/>
pak podmaní ho žárlivost; <br class="calibre12"/>
neb jinak, unuděný námi, <br class="calibre12"/>
vítězný otrok hotoví <br class="calibre12"/>
se vždycky strhat okovy.</p>

<p class="mlpcislobasne">XXVI</p>

<p class="mlpversebezpred">Teď tíží mě však úkol jiný: <br class="calibre12"/>
bych uctil vlastenecký cit, <br class="calibre12"/>
Taťánin dopis do ruštiny <br class="calibre12"/>
vám budu muset přeložit.<br class="calibre12"/>
Žel, neznala se v pravopisu, <br class="calibre12"/>
neb nečtla ruských časopisů <br class="calibre12"/>
i špatně mluvíc po zvyku <br class="calibre12"/>
v svém rodném ruském jazyku.<br class="calibre12"/>
A tak jen francouzsky vždy psala. <br class="calibre12"/>
Co dělat! Opakuji vám: <br class="calibre12"/>
až dodnes láska našich dam <br class="calibre12"/>
se rusky vyznávati bála, <br class="calibre12"/>
až dosud řeč ta nezvyklá <br class="calibre12"/>
poštovní próze unikla.</p>

<p class="mlpcislobasne">XXVII</p>

<p class="mlpversebezpred">Vím: chtěli dámy donutiti <br class="calibre12"/>
číst rusky. Klobouk na stranu!<br class="calibre12"/>
Já neumím si představiti <br class="calibre12"/>
je číst v „Pořádném občanu“.<br class="calibre12"/>
Vy můžete to přece říci, <br class="calibre12"/>
básníci, v potu hříšných lící <br class="calibre12"/>
píšící tajně verše jim.<br class="calibre12"/>
Ty, jimž jste kladli k rýmu rým, <br class="calibre12"/>
ty, jimž jste srdce svá všanc dali, <br class="calibre12"/>
že všecky, jenom s námahou <br class="calibre12"/>
mluvíce rodnou řečí svou, <br class="calibre12"/>
vždy v rozpacích se zakoktaly, <br class="calibre12"/>
však cizí zato po chvíli <br class="calibre12"/>
se jako rodnou bavily.</p>

<p class="mlpcislobasne">XXVIII</p>

<p class="mlpversebezpred">Dej Bůh, bych nepotkal kdy v&#160;bále<br class="calibre12"/>
— mne strach již předem zalyká — <br class="calibre12"/>
seminaristu v žluté šále <br class="calibre12"/>
či v čepci akademika!<br class="calibre12"/>
Já bez chybičky v gramatice, <br class="calibre12"/>
jak bez úsměvu svěží líce, <br class="calibre12"/>
svou mateřštinu nemám rád.<br class="calibre12"/>
A možná, na mou škodu snad, <br class="calibre12"/>
že nových krásek pokolení, <br class="calibre12"/>
jež žurnálů hlas pobídne, <br class="calibre12"/>
brus ruštiny nám nabídne <br class="calibre12"/>
a v básní ctitelky se změní.<br class="calibre12"/>
Co já pak? Věřte, v sluchu mém <br class="calibre12"/>
vše zůstane zas při starém.</p>

<p class="mlpcislobasne">XXIX</p>

<p class="mlpversebezpred">Nedbalost v chybujícím slovu, <br class="calibre12"/>
zlý přízvuk, jímž řeč šidíme, <br class="calibre12"/>
po staru tlukot srdce znovu <br class="calibre12"/>
jen popožene v hrudi mé.<br class="calibre12"/>
Žel, kát se z toho nemám síly, <br class="calibre12"/>
mně galicismus bude milý <br class="calibre12"/>
jak prchlé mladosti mé hřích, <br class="calibre12"/>
jak Bogdanovič v básních svých.<br class="calibre12"/>
Než dost už. Čas je, abych spěchal <br class="calibre12"/>
k dopisu krasavice mé.<br class="calibre12"/>
Já slovo dal, a málem, ne — <br class="calibre12"/>
a málem bych už všeho nechal.<br class="calibre12"/>
Vždyť vím: ten něžný Parny dnes <br class="calibre12"/>
už do zapomenutí kles.</p>

<p class="mlpcislobasne">XXX</p>

<p class="mlpversebezpred">Básníku Hostin, temných smutků, <br class="calibre12"/>
kdybys tu se mnou ještě byl, <br class="calibre12"/>
já prosbou, neskromnou tak vskutku, <br class="calibre12"/>
můj drahý, bych tě zneklidnil, <br class="calibre12"/>
bys ve svůj verš, v své zpěvné vzněty <br class="calibre12"/>
přeložil cizozemské věty <br class="calibre12"/>
vášnivé dívky. Jak bych rád <br class="calibre12"/>
svá práva ti chtěl přenechat.<br class="calibre12"/>
Přijď, pokloním se ti, můj drahý… <br class="calibre12"/>
Však žel, on v stínech chmurných skal, <br class="calibre12"/>
odvyknuv srdcem dýmu chval, <br class="calibre12"/>
sám pod finského nebe prahy <br class="calibre12"/>
se kdesi toulá, neslyší <br class="calibre12"/>
hlas bolesti mé nejtišší.</p>

<p class="mlpcislobasne">XXXI</p>

<p class="mlpversebezpred">Zde leží Taťánino psaní.<br class="calibre12"/>
Jen plaše beru v dlaň ten list <br class="calibre12"/>
a čtu v tajemném rozjímání <br class="calibre12"/>
a vím, že zas jej budu číst.<br class="calibre12"/>
Kdo vdech jí, ze kterého zřídla, <br class="calibre12"/>
ta něžná slova lehkokřídlá, <br class="calibre12"/>
tlach šílený a dojemný, <br class="calibre12"/>
rozhovor srdce tajemný, <br class="calibre12"/>
v němž s okouzlením blud jak štkal by?<br class="calibre12"/>
To zde — jak dozřít do hlubin? —<br class="calibre12"/>
je kusý překlad, slabý stín, <br class="calibre12"/>
pobledlý snímek živé malby;<br class="calibre12"/>
či plachou žačkou zvečera <br class="calibre12"/>
zahraná hudba z Webera.</p>

<p class="mlptextuprostredi12pred">TAŤÁNIN DOPIS ONĚGINOVI</p>

<p class="mlpversebezpred1">„Já píši vám — co mohu více?<br class="calibre12"/>
Co ještě mohu dodati?<br class="calibre12"/>
Teď vím, že máte právo sice <br class="calibre12"/>
mne pohrdáním trestati, <br class="calibre12"/>
leč ještě věřím, nešťastnice, <br class="calibre12"/>
že mne váš milosrdný soud <br class="calibre12"/>
nemůže přece zavrhnout.<br class="calibre12"/>
Já nejdřív mlčeti jsem chtěla; <br class="calibre12"/>
a věřte: nebyl byste znal <br class="calibre12"/>
nikdy můj ostýchavý žal, <br class="calibre12"/>
kdybych jen stín naděje měla, <br class="calibre12"/>
že třeba jednou za týden <br class="calibre12"/>
vás u nás na vsi uzřím jen, <br class="calibre12"/>
abych vám slůvko mohla říci <br class="calibre12"/>
a v duchu vaši tvář a hlas, <br class="calibre12"/>
než znovu navštívíte nás, <br class="calibre12"/>
dnem nocí abych mohla stříci… <br class="calibre12"/>
Však řekli, že jste samotář.<br class="calibre12"/>
Že na vsi nudíte se, víme.<br class="calibre12"/>
A my… z nás věru nejde zář, <br class="calibre12"/>
třebaže ze srdce vás ctíme.</p>

<p class="mlpversebezpred1">Proč jenom, proč jste přišel k nám? <br class="calibre12"/>
Já v žalu opuštěné vsi té <br class="calibre12"/>
bych neznala vás, jak vás znám, <br class="calibre12"/>
ba ani žal, jejž pochopíte.<br class="calibre12"/>
Mé zármutky, v tmách duše skryté, <br class="calibre12"/>
by smířil čas, pak (kdož to ví?) <br class="calibre12"/>
bych zadala se mužovi <br class="calibre12"/>
a byla mu i věrnou ženou <br class="calibre12"/>
i ctnostnou matkou usmířenou.</p>

<p class="mlpversebezpred">Jiného…? Ne již. V světě ráda <br class="calibre12"/>
nikoho nemohu mít já.<br class="calibre12"/>
Tak si to Prozřetelnost žádá…<br class="calibre12"/>
Tak chtějí nebesa: jsem tvá.<br class="calibre12"/>
Můj celý život mi tě slíbil, <br class="calibre12"/>
tys musel, musel přijíti.<br class="calibre12"/>
Tys ten, jenž Bohem seslán mi byl <br class="calibre12"/>
až do hrobu mě chrániti…<br class="calibre12"/>
Byls vidinou mých nočních snění, <br class="calibre12"/>
už drahý mi, když nezřený, <br class="calibre12"/>
tvůj zrak mě mučil plameny, <br class="calibre12"/>
tvůj hlas zněl v touhy rozeznění<br class="calibre12"/>
— a nebyl to jen sen — jak zvon!<br class="calibre12"/>
Jen vstoupil jsi, už jsem tě znala, <br class="calibre12"/>
a strnula jsem, tvář mi vzplála, <br class="calibre12"/>
hlas nitra řekl mi: Toť on!<br class="calibre12"/>
Och ano… Já tě slýchávala, <br class="calibre12"/>
tys tiše se mnou rozmlouval, <br class="calibre12"/>
když chudákům jsem pomáhala, <br class="calibre12"/>
i když jsem v prosbách klekávala <br class="calibre12"/>
za zmatené své duše žal.<br class="calibre12"/>
Zda tys to, přízraku můj milý, <br class="calibre12"/>
se do světnice v oné chvíli <br class="calibre12"/>
průzračnou nocí nesnesl, <br class="calibre12"/>
nepostál tiše nad pelestí?<br class="calibre12"/>
A slova naděje a štěstí <br class="calibre12"/>
zdas v útěchu mi nehlesl?<br class="calibre12"/>
Kdo jsi? Můj anděl ochranitel?<br class="calibre12"/>
Či úskočný můj pokušitel?<br class="calibre12"/>
Viď, zbavíš mě mých zmatků těch!<br class="calibre12"/>
Snad je to klam, jenž svými stíny <br class="calibre12"/>
v mou nezkušenou duši leh!<br class="calibre12"/>
A mně je souzen osud jiný…<br class="calibre12"/>
Děj se co děj! Já osud svůj <br class="calibre12"/>
dnes do rukou tvých svěřuji ti. <br class="calibre12"/>
Modlím se k tobě. Při mně stůj, <br class="calibre12"/>
mé slzy v dlaně tvé se řítí…<br class="calibre12"/>
A uvaž: já zde sama jsem, <br class="calibre12"/>
a nikdo mi tu rady nedá.<br class="calibre12"/>
A musím zahynouti, běda, <br class="calibre12"/>
i se svým němým úžasem.<br class="calibre12"/>
I čekám tě. Přijď, vytoužený.<br class="calibre12"/>
Buď lásku najevo mi dej, <br class="calibre12"/>
či těžké sny mé zpřetrhej, <br class="calibre12"/>
ať stihne mě trest zasloužený!</p>

<p class="mlpversebezpred">I končím! Hrůzno mi číst psaní…<br class="calibre12"/>
Já studem, strachy umírám…<br class="calibre12"/>
Však vím, že vaše čest mě chrání, <br class="calibre12"/>
a směle svěřuji se vám…“</p>

<p class="mlpcislobasne">XXXII</p>

<p class="mlpversebezpred">Taťána vzdychá z teskné duše.<br class="calibre12"/>
List v prstech se jí zachvívá. <br class="calibre12"/>
Růžová obálka jí suše <br class="calibre12"/>
na zprahlých ústech utkvívá. <br class="calibre12"/>
Hlavička už jí padá zase.<br class="calibre12"/>
Košilka lehce spustila se <br class="calibre12"/>
jí se sličného ramene.<br class="calibre12"/>
Měsíční světlo zmámené <br class="calibre12"/>
už pohasíná. Nad dolinou <br class="calibre12"/>
už jasní mha. Teď sedláka <br class="calibre12"/>
roh pastýřův ven vyláká.<br class="calibre12"/>
Stříbrné vlnky strouhou plynou.<br class="calibre12"/>
Je ráno. Všichni vstali již.<br class="calibre12"/>
Však s Taťánou je dneska kříž.</p>

<p class="mlpcislobasne">XXXIII</p>

<p class="mlpversebezpred">S opřenou hlavou neviděla, <br class="calibre12"/>
že přichází den chvílí tou.<br class="calibre12"/>
I na list vtisknout zapomněla <br class="calibre12"/>
svou pečeť, umně vyrytou.<br class="calibre12"/>
Vtom, dveře přidržujíc zpevna, <br class="calibre12"/>
už čaj jí nese Filipjevna, <br class="calibre12"/>
by netrpěla dlouho hlad.<br class="calibre12"/>
— Je ráno, dítě, čas je vstát.<br class="calibre12"/>
Aj, naše krasavice vstává!<br class="calibre12"/>
Náš ranní ptáček vzhůru už!<br class="calibre12"/>
A pak se nad ní večer suž!<br class="calibre12"/>
Nu, sláva Bohu, že jsi zdráva!<br class="calibre12"/>
Ta noční starost mizí hned.<br class="calibre12"/>
Máš dneska tvář jak z máku květ. —</p>

<p class="mlpcislobasne">XXXIV</p>

<p class="mlpversebezpred">„Ach ňáňo, byla bys tak hodná… <br class="calibre12"/>
nemysli, že to… zlé je snad…“<br class="calibre12"/>
— Jen poruč, pověz, moje rodná… — <br class="calibre12"/>
„A musíš mi to udělat.“<br class="calibre12"/>
— Já jménem Božím slibuji ti… —<br class="calibre12"/>
„Tož tedy vnuk tvůj musí jíti <br class="calibre12"/>
s tím listem k O…, nu, k onomu… <br class="calibre12"/>
sousedu… ale poruč mu, <br class="calibre12"/>
že nesmí nikde říci slova, <br class="calibre12"/>
a hlavně, že to ode mne…“<br class="calibre12"/>
— Kdo je to však? A kdeže je? <br class="calibre12"/>
Prosím tě, pověz mi vše znova — <br class="calibre12"/>
kolem je tolik sousedů, <br class="calibre12"/>
sečíst je sotva dovedu. —</p>

<p class="mlpcislobasne">XXXV</p>

<p class="mlpversebezpred">„Jak nechápavá jsi dnes, ňáňo!“<br class="calibre12"/>
— To starobou je, dítě mé.<br class="calibre12"/>
Ta zakaluje rozum, Táňo.<br class="calibre12"/>
A přec… když člověk vzpomene: <br class="calibre12"/>
stačilo panské slovo kdysi… — <br class="calibre12"/>
„Ach ňáňo, ňáňo, jaká ty jsi.<br class="calibre12"/>
Nač rozum tvůj mi potřeben? <br class="calibre12"/>
Chci Oněginu přece jen <br class="calibre12"/>
poslati dopis.“ — Ovšem, dítě.<br class="calibre12"/>
A nehněvej se, já už vím.<br class="calibre12"/>
Vše zapomenu. To je tím.<br class="calibre12"/>
Co to? Zas slabost rozráží tě? — <br class="calibre12"/>
„Ba ne, má ňáňo, zdráva jsem. <br class="calibre12"/>
Jen ať hoch letí s dopisem.“</p>

<p class="mlpcislobasne">XXXVI</p>

<p class="mlpversebezpred">Den uplynul a druhý je tu.<br class="calibre12"/>
Taťána, bledá jako list, <br class="calibre12"/>
už ráno shání toaletu <br class="calibre12"/>
a odpověď by chtěla číst.<br class="calibre12"/>
Kde nic tu nic. Jen Lenskij přibyl. <br class="calibre12"/>
„Přijde váš přítel? Ondy slíbil,“ <br class="calibre12"/>
dí paní, než se k slovu měl.<br class="calibre12"/>
„Snad na nás vůbec zapomněl.“ <br class="calibre12"/>
Táňa se chvěla, zastyděla.<br class="calibre12"/>
„Slíbil mi přece na dnešek,“ <br class="calibre12"/>
stařičké paní Lenskij řek,<br class="calibre12"/>
„jistě ho pošta zadržela.“<br class="calibre12"/>
Taťána oči přivřela, <br class="calibre12"/>
jako by výtku slyšela.</p>

<p class="mlpcislobasne">XXXVII</p>

<p class="mlpversebezpred">Šel soumrak. Na prostřeném stole <br class="calibre12"/>
už kypěl lesklý samovar.<br class="calibre12"/>
A čínský čajník hřál se v kole <br class="calibre12"/>
syčivě prchajících par.<br class="calibre12"/>
Už naplnila Olga s výšky <br class="calibre12"/>
tekoucím vonným proudem číšky <br class="calibre12"/>
a čaj jak horké zlato plál.<br class="calibre12"/>
Hoch smetanu všem podával. <br class="calibre12"/>
Taťána plaše v okně stála, <br class="calibre12"/>
a zatímco se v černi skel <br class="calibre12"/>
dech její srážel v mléčnou běl, <br class="calibre12"/>
líbezným prstíkem svým psala <br class="calibre12"/>
tajemně po zamženém skle <br class="calibre12"/>
monogram lásky O a E.</p>

<p class="mlpcislobasne">XXXVIII</p>

<p class="mlpversebezpred">A duše se jí tetelila <br class="calibre12"/>
v slzách, jež zrak jí zastřely.<br class="calibre12"/>
Co to? Taťána na smrt bílá <br class="calibre12"/>
slyší křik z dvora. Přijeli… <br class="calibre12"/>
Oněgin! Ach! A skok… Co je ti? <br class="calibre12"/>
Taťána z pokoje ven letí, <br class="calibre12"/>
ze schůdků na dvůr, pod stromy. <br class="calibre12"/>
Stát nenechá ji svědomí.<br class="calibre12"/>
A letí, k louce snad, snad k stráni, <br class="calibre12"/>
po záhonech a můstcích dál, <br class="calibre12"/>
kde nad jezerem lesík stál, <br class="calibre12"/>
keř šeříku se láme za ní, <br class="calibre12"/>
až nad potokem v květnici <br class="calibre12"/>
na zarosenou lavici</p>

<p class="mlpcislobasne">XXXIX</p>

<p class="mlpversebezpred">dopadla… „Evžen! Evžen je tu! <br class="calibre12"/>
Můj Bože, co si myslí jen?“<br class="calibre12"/>
Však srdce, plné temných vznětů, <br class="calibre12"/>
přec hýčká důvěřivý sen.<br class="calibre12"/>
Žár zalil ji a strach má v oku.<br class="calibre12"/>
A čeká: přijde…? Ani kroku.<br class="calibre12"/>
Jen služky za té pohody <br class="calibre12"/>
sbíraly v houští jahody <br class="calibre12"/>
a pěly sborem z vůle paní.<br class="calibre12"/>
(To proto, aby mlsné rty <br class="calibre12"/>
nesváděly ty poberty <br class="calibre12"/>
jahody jísti při sbírání.<br class="calibre12"/>
Ať píseň ústa zacpává.<br class="calibre12"/>
Toť šlechta vynalézavá!)</p>

<p class="mlptextuprostredi12pred">PÍSEŇ DĚVČAT</p>

<p class="mlpversebezpred1">Dívčice, panenky, <br class="calibre12"/>
dušinky rozmilé, <br class="calibre12"/>
hrajte si, dívčice, <br class="calibre12"/>
skočte si divoce! <br class="calibre12"/>
Pusťte se do zpěvu <br class="calibre12"/>
písničky šalebné, <br class="calibre12"/>
přivabte mládence <br class="calibre12"/>
do kola našeho.</p>

<p class="mlpversebezpred1">A když ho zvábíme, <br class="calibre12"/>
z dálky ho poznáme, <br class="calibre12"/>
višní ho zasypem, <br class="calibre12"/>
višní a malinou, <br class="calibre12"/>
rybízem červeným. <br class="calibre12"/>
Nezkoušej poslouchat <br class="calibre12"/>
písničky šalebné, <br class="calibre12"/>
nebuď tak zvědavý <br class="calibre12"/>
na dívčí zábavy.</p>

<p class="mlpcislobasne">XL</p>

<p class="mlpversebezpred">Tak zpívaly a Táňa hluše <br class="calibre12"/>
vnímala jásot písně v mhách. <br class="calibre12"/>
Netrpělivá její duše <br class="calibre12"/>
si přála ztišit srdce strach, <br class="calibre12"/>
si přála setřít oheň z tváří, <br class="calibre12"/>
však v prsou dál se zmatek sváří, <br class="calibre12"/>
dál stoupá horečnatý nach <br class="calibre12"/>
Taťáně k skráním ve vlnách.<br class="calibre12"/>
Tak na motýlu zaskvěje se <br class="calibre12"/>
svit křídel ještě duhový, <br class="calibre12"/>
než nezbeda ho uloví.<br class="calibre12"/>
Tak zajíc v ozimu se třese, <br class="calibre12"/>
když zhlédne v rukou střelce zbraň, <br class="calibre12"/>
z křoviny namířenou naň.</p>

<p class="mlpcislobasne">XLI</p>

<p class="mlpversebezpred">Nakonec, plna beznaděje, <br class="calibre12"/>
se odhodlala jíti dál.<br class="calibre12"/>
Při prvním kroku do aleje <br class="calibre12"/>
však jako přízrak před ní stál <br class="calibre12"/>
s planoucím zrakem Evžen v stínu, <br class="calibre12"/>
sám stín, vyvstalý z noci klínu.<br class="calibre12"/>
A jako bleskem spoutaná, <br class="calibre12"/>
stanula němě Taťána.<br class="calibre12"/>
Dnes, přátelé, v mé moci není <br class="calibre12"/>
už vykouzliti před váš zrak <br class="calibre12"/>
tu schůzku, a co přišlo pak.<br class="calibre12"/>
Nechť po dlouhém svém vyprávění <br class="calibre12"/>
si trochu odpočinout smím.<br class="calibre12"/>
A pak už nějak dokončím.</p>

</div>
</body>
</html>