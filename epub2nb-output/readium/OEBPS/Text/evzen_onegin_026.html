<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Evžen Oněgin</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection21">
<h2 class="mlpuroven2basneevzen">VYNECHANÉ SLOKY</h2>


<p class="mlpcislobasne">Z HLAVY PRVNÍ</p>

<p class="mlpcislobasne">IX</p>

<p class="mlpversebezpred">Žár srdce záhy tak nás mučí, <br class="calibre12"/>
jak Chateaubriand kdesi řek.<br class="calibre12"/>
Ne příroda nás lásce učí, <br class="calibre12"/>
spíš první svůdný románek.<br class="calibre12"/>
Žít, poznat ji spěch lačný máme <br class="calibre12"/>
a v románě ji poznáváme.<br class="calibre12"/>
Sedají léta v naši líc, <br class="calibre12"/>
nás nepotěšilo, žel, nic.<br class="calibre12"/>
Zkušenost předstihnuvše krásnou, <br class="calibre12"/>
své štěstí kalíme si, vím.<br class="calibre12"/>
Hle, zmizí pojednou a s ním <br class="calibre12"/>
i vroucí ohně mládí zhasnou.<br class="calibre12"/>
I nad Evženem stál ten mrak.<br class="calibre12"/>
Jak poznal zato ženy však!</p>

<p class="mlpchybhlavy">Z HLAVY DRUHÉ</p>

<p class="mlpcislobasne">Konec sloky VIII</p>

<p class="mlpversebezpred">že věčný rod jich ustele <br class="calibre12"/>
nám v slávě světel, jejichž chvění <br class="calibre12"/>
nás jedenkráte ozáří <br class="calibre12"/>
a lidstvo štěstím obdaří.</p>

<p class="mlpchybhlavy">Z HLAVY TŘETÍ</p>

<p class="mlpcislobasne">Konec sloky III</p>

<p class="mlpversebezpred">Od dávna se tak bavívali. <br class="calibre12"/>
Děvečky stojí u dveří, <br class="calibre12"/>
jako když očím nevěří, <br class="calibre12"/>
nového souseda si chválí, <br class="calibre12"/>
a venku lidé z vesnice, <br class="calibre12"/>
zas koně kritizujíce.</p>

<p class="mlpchybhlavy">Z HLAVY ČTVRTÉ </p>

<p class="mlpcislobasne">I</p>

<p class="mlpversebezpred">Na prahu života mnou vládlo <br class="calibre12"/>
lstné, krásné slabé pohlaví.<br class="calibre12"/>
Jak svrchované zaklínadlo <br class="calibre12"/>
mi vnikly ženy do hlavy.<br class="calibre12"/>
Jen jimi duše zahořela, <br class="calibre12"/>
mým srdcem tehdá žena spěla <br class="calibre12"/>
jak obraz božství nad světem.<br class="calibre12"/>
A kralovala v nitru mém.<br class="calibre12"/>
Jen v závrati jsem doved snésti <br class="calibre12"/>
dech její dokonalosti.<br class="calibre12"/>
Stesk po ní plul mou bytostí <br class="calibre12"/>
jak nedosažitelné štěstí.<br class="calibre12"/>
U milých nohou žít i mřít — <br class="calibre12"/>
o jiném neuměl jsem snít.</p>

<p class="mlpcislobasne">II</p>

<p class="mlpversebezpred">Pak zase jsem ji nenáviděl <br class="calibre12"/>
a třásl se a slzy lil, <br class="calibre12"/>
se steskem, s hrůzou jsem v ní viděl <br class="calibre12"/>
jen výtvor zlobných, temných sil.<br class="calibre12"/>
A její pohled pronikavý, <br class="calibre12"/>
hlas, úsměv, řeč i pohyb hlavy, <br class="calibre12"/>
vše bylo otráveno v ní, <br class="calibre12"/>
ze všeho přízvuk zrady zní.<br class="calibre12"/>
Já bránit mohl se jen stonem <br class="calibre12"/>
čarodějce, jež lačnila, <br class="calibre12"/>
by krve mé se napila.<br class="calibre12"/>
Leč pak jak před Pygmalionem <br class="calibre12"/>
tu mramorový kámen stál, <br class="calibre12"/>
by za chvíli už žil a plál.</p>

<p class="mlpcislobasne">III</p>

<p class="mlpversebezpred">Prorockým slovem lyry dávné <br class="calibre12"/>
nechť promluvit smím, příteli. <br class="calibre12"/>
Lileta, Temira i Dafné <br class="calibre12"/>
z mých snů už dávno zmizely, <br class="calibre12"/>
jen jedna však v tom kruhu najád… <br class="calibre12"/>
Tou jedinou jsem býval zajat.<br class="calibre12"/>
Leč byl jsem milován a kým <br class="calibre12"/>
a kde, jak dlouho…? Co však vím, <br class="calibre12"/>
nač máte vědět vy? Nač věru?<br class="calibre12"/>
Co bylo, zašlo marně v hrob.<br class="calibre12"/>
Spíš poznejte, že od těch dob <br class="calibre12"/>
mé srdce ochladlo už v šeru <br class="calibre12"/>
a zatáhlo se před láskou <br class="calibre12"/>
v svém prázdnu němotou a tmou.</p>

<p class="mlpcislobasne">IV</p>

<p class="mlpversebezpred">Už dávno vím, že dámy samy, <br class="calibre12"/>
tajemství nemohouce skrýt, <br class="calibre12"/>
nemají sympatií s námi, <br class="calibre12"/>
jen vlastní hýčkajíce cit.<br class="calibre12"/>
Nadšení naše paličaté <br class="calibre12"/>
je velmi baví častokráte, <br class="calibre12"/>
a chápu, že jsme pro smích jim <br class="calibre12"/>
a zcela po zásluze, vím.<br class="calibre12"/>
My, zvyklí v otroctví se zadat, <br class="calibre12"/>
almužnou od nich lásku chcem, <br class="calibre12"/>
jen lásku v bludu šíleném, <br class="calibre12"/>
jako by bylo možno žádat <br class="calibre12"/>
od motýlů či fialek <br class="calibre12"/>
hlubokou vášeň, lidský vděk.</p>

<p class="mlpcislobasne">XXXVI</p>

<p class="mlpversebezpred">Jsou daleko už, v mhu se tratí… <br class="calibre12"/>
A střelec, křižující pláň, <br class="calibre12"/>
je hotov básně k čertu hnáti, <br class="calibre12"/>
mrzutě odkládaje zbraň.<br class="calibre12"/>
Neb každý svoji kořist loví, <br class="calibre12"/>
každý své milé vášni hoví: <br class="calibre12"/>
kdo míří na zvěř ručnicí, <br class="calibre12"/>
kdo hledá rým jak básníci, <br class="calibre12"/>
kdo drzé mouchy na zdi bije, <br class="calibre12"/>
kdo vládnouti chce potají, <br class="calibre12"/>
kdo válkami se opájí, <br class="calibre12"/>
kdo labužnicky víno pije, <br class="calibre12"/>
kdo miluje zármutku děs.<br class="calibre12"/>
A všade zla a dobra směs.</p>

<p class="mlpcislobasne">Konec sloky XXXVII</p>

<p class="mlpversebezpred">… Jeho kroj <br class="calibre12"/>
by budil snad váš nepokoj.</p>

<p class="mlpcislobasne">XXXVIII</p>

<p class="mlpversebezpred">Chodíval vždycky v ruské blůze,<br class="calibre12"/>
hedvábný šál měl jako pás, <br class="calibre12"/>
tatarský chalát, dlouhý tuze, <br class="calibre12"/>
a čapku s bílým štítkem zas.<br class="calibre12"/>
Sousedka jeho Potměšilá <br class="calibre12"/>
už dávno uražena byla <br class="calibre12"/>
i se sousedem Drobinkým <br class="calibre12"/>
<span class="mlpznakkurziva11b">neslušným, divným</span> šatem tím, <br class="calibre12"/>
Své nevšímavosti snad díky, <br class="calibre12"/>
či že té dámy málo dbal, <br class="calibre12"/>
si ovšem po svém chodil dál <br class="calibre12"/>
a neměl touhy měnit zvyky <br class="calibre12"/>
jen sousedům svým po chuti. <br class="calibre12"/>
Čímž se jim ihned znechutí.</p>

<p class="mlpchybhlavy">Z HLAVY PÁTÉ</p>

<p class="mlpcislobasne">XXXVII</p>

<p class="mlpversebezpred">In puncto hostin, pěvče Troje, <br class="calibre12"/>
i s Olympem se hodlám přít.<br class="calibre12"/>
Však — vyznám čestně — báseň tvoje <br class="calibre12"/>
vždy jindy musí zvítězit:<br class="calibre12"/>
kdejaký hrdina tvůj divý, <br class="calibre12"/>
kdejaký boj o trojské nivy, <br class="calibre12"/>
tvůj Zeus, tvoje Kyprida <br class="calibre12"/>
dějinám více slávy dá <br class="calibre12"/>
než Evženova hlava chladná, <br class="calibre12"/>
než nuda v naší vesnici, <br class="calibre12"/>
než Istomina tančící, <br class="calibre12"/>
než naše vzdělanost, tak snadná;<br class="calibre12"/>
však Táňa víc mi znamená <br class="calibre12"/>
než tvoje zhoubná Helena.</p>

<p class="mlpcislobasne">XXXVIII</p>

<p class="mlpversebezpred">Kdo chtěl by pochybovat dále, <br class="calibre12"/>
byť pro Helenu po sto let <br class="calibre12"/>
pustošil Menelaos stále <br class="calibre12"/>
ubohých Frygů lán a květ, <br class="calibre12"/>
byť na otázku Priamovu, <br class="calibre12"/>
kdo pravdu má, sbor starců znovu <br class="calibre12"/>
odvětil soudem žárlivým:<br class="calibre12"/>
Paris — a Menelaos s ním.<br class="calibre12"/>
Chce čtenář o zápasech písně? <br class="calibre12"/>
Však prosím, aby posečkal.<br class="calibre12"/>
Jen shovívavě čtěte dál <br class="calibre12"/>
a úvod nesuďte tak přísně.<br class="calibre12"/>
Boj bude. Nejsem zvyklý lhát.<br class="calibre12"/>
Ba mohu na něj přísahat.</p>

<p class="mlpcislobasne">XLIII</p>

<p class="mlpversebezpred">A dívky jako po manéži, <br class="calibre12"/>
kde hrdé klisny vede bič, <br class="calibre12"/>
se v rukou mužů chvějí, běží <br class="calibre12"/>
v tanečních kruzích někam pryč. <br class="calibre12"/>
Pětuškov v ostruhách tu září, <br class="calibre12"/>
ač sloužíval jen v kanceláři, <br class="calibre12"/>
a Bujanov svým podpatkem <br class="calibre12"/>
zle zřídil naleštěnou zem; <br class="calibre12"/>
dupali, hřměli, skotačili, <br class="calibre12"/>
čím dál, tím silnější je kvas, <br class="calibre12"/>
i došlo na junáctví zas, <br class="calibre12"/>
tak tak že v dřepu nekřepčili.<br class="calibre12"/>
Ó, trochu lehčej, říkám vám, <br class="calibre12"/>
a pozor na střevíčky dam!</p>

<p class="mlpchybhlavy">Z&#160;HLAVY ŠESTÉ</p>

<p class="mlpcislobasne">XV</p>

<p class="mlpversebezpred">Žárlivost, já vždy dobře chápal, <br class="calibre12"/>
je stejná nemoc jako mor, <br class="calibre12"/>
jak splín, jak mozkových blan zápal, <br class="calibre12"/>
jak šílenství, jímž duch je chor.<br class="calibre12"/>
A s horečkou, s tou zcela souzní; <br class="calibre12"/>
má stejné teploty a blouzní <br class="calibre12"/>
a stejné sny má. Bože můj, <br class="calibre12"/>
jenom nás před ní ochraňuj!<br class="calibre12"/>
Vždyť není strašnějšího trestu <br class="calibre12"/>
nad osudné to trápení.<br class="calibre12"/>
Kdo přežil je, ten bez chvění <br class="calibre12"/>
by, věřte mi to, klidně snes tu <br class="calibre12"/>
i žár hranice plamenné, <br class="calibre12"/>
i srdce kata z kamene.</p>

<p class="mlpcislobasne">XVI</p>

<p class="mlpversebezpred">Z mých úst se hana nevydere, <br class="calibre12"/>
neb nechci rušit hrobu klid; <br class="calibre12"/>
tebe už není — tebe, které <br class="calibre12"/>
v mladosti bouřné byl můj cit <br class="calibre12"/>
zavázán za zkušenost hrůznou, <br class="calibre12"/>
za chvíli ráje sladce luznou! <br class="calibre12"/>
Jak v útlém dětství vedou nás, <br class="calibre12"/>
tak duši něžnou trýznilas <br class="calibre12"/>
a hloubce smutku učívala.<br class="calibre12"/>
V mou krev jsi něhu dýchala, <br class="calibre12"/>
lásku v ní podpalovala, <br class="calibre12"/>
až krutou vášnivostí vzplála. <br class="calibre12"/>
Ty tam jsou však ty těžké dni. <br class="calibre12"/>
Mučivý stíne, klidně spi!</p>

<p class="mlpcislobasne">XXXVIII</p>

<p class="mlpversebezpred">Anebo, až by rezí žravou<br class="calibre12"/>
mu zničil život hořký jed,<br class="calibre12"/>
on mohl nesmrtelnou slávou<br class="calibre12"/>
žurnálů čísla napájet.<br class="calibre12"/>
Učitel lidí, mamič druhů,<br class="calibre12"/>
v potlesku, kletbách maje vzpruhu,<br class="calibre12"/>
moh dovršiti krutou pouť,<br class="calibre12"/>
by nakonec moh povzdechnout<br class="calibre12"/>
jak Kutuzov náš, či jak Nelson,<br class="calibre12"/>
na triumfy své pohleděv,<br class="calibre12"/>
či v oprátce jak Rylejev,<br class="calibre12"/>
či v exilu jak Napoleon.<br class="calibre12"/>
— — —<br class="calibre12"/>
— — —</p>

<p class="mlpcislobasne">XLVII</p>

<p class="mlpversebezpred">V hemžení lstivých, malodušných, <br class="calibre12"/>
zhýčkaných, prázdných synáčků, <br class="calibre12"/>
ničemů nudných, směšně slušných <br class="calibre12"/>
a tupých soudců ve fráčku, <br class="calibre12"/>
modlitby drmolících rtíků <br class="calibre12"/>
a dobrovolných nevolníků, <br class="calibre12"/>
v hemžení všedních, snobských scén, <br class="calibre12"/>
uctivě zrádných mužů, žen, <br class="calibre12"/>
v hemžení chladnokrevných soudů <br class="calibre12"/>
leckteré prázdné nádoby <br class="calibre12"/>
a tlachání, jež rádo by <br class="calibre12"/>
vykříslo jiskru v shnilém troudu, <br class="calibre12"/>
v té tůni, kde tak vesele <br class="calibre12"/>
se s vámi koupám, přátelé!</p>

<p class="mlpchybhlavy">Z&#160;HLAVY SEDMÉ</p>

<p class="mlpcislobasne">VIII</p>

<p class="mlpversebezpred">Však přece jednou za soumraku <br class="calibre12"/>
z těch děvčat jedna přišla sem <br class="calibre12"/>
a zdálo se, že v jejím zraku <br class="calibre12"/>
se tajně chví žal se steskem. <br class="calibre12"/>
Zalita mimovolným strachem, <br class="calibre12"/>
stanula před drahým tím prachem <br class="calibre12"/>
a jako třesoucí se stín <br class="calibre12"/>
tu stála v slzách, ruce v klín. <br class="calibre12"/>
Vtom zazněl krok a statný zmíry <br class="calibre12"/>
ji hulán tady překvapil; <br class="calibre12"/>
byl růžolící, štíhlý byl <br class="calibre12"/>
a pyšný na své černé kníry, <br class="calibre12"/>
a hrdě, kloně šíji svou, <br class="calibre12"/>
zazvonil před ní ostruhou.</p>

<p class="mlpcislobasne">IX</p>

<p class="mlpversebezpred">A dívka na vojína vzhlédla: <br class="calibre12"/>
tvář jeho zlostí hořela — <br class="calibre12"/>
a dívka vzdechla, náhle zbledla <br class="calibre12"/>
a jenom tklivě mlčela.<br class="calibre12"/>
Hrob osiřel. A básníkova <br class="calibre12"/>
nevěsta zašla beze slova <br class="calibre12"/>
s vojínem svým, a nikdy již <br class="calibre12"/>
ji z hor sem přijít neuzříš.</p>

<p class="mlpcislobasne">XXXIX </p>

<p class="mlpversebezpred">Ó Moskvo! Moskvo! —&#160;—&#160;—<br class="calibre12"/>
—&#160;—&#160;—</p>

<p class="mlpchybhlavy">Z HLAVY OSMÉ</p>

<p class="mlpcislobasne">Konec sloky II</p>

<p class="mlpversebezpred">I Dmitrev byl náš vlídný přítel; <br class="calibre12"/>
tradice ruské věrný ctitel, <br class="calibre12"/>
nám shovívavě naslouchal <br class="calibre12"/>
a plaché Múze štěstí přál.<br class="calibre12"/>
I ty, v němž hloubka nadšení je, <br class="calibre12"/>
básníku všeho krásného, <br class="calibre12"/>
idole srdce ženského, <br class="calibre12"/>
i ty z horoucí sympatie, <br class="calibre12"/>
i tys mi ruku podával <br class="calibre12"/>
a k čisté slávě jsi mě zval!</p>

</div>
</body>
</html>