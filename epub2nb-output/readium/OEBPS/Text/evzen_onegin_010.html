<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Evžen Oněgin</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection7">

<p class="mlpcislobasne">I</p>

<p class="mlpversebezpred">Ves, na níž Oněgin mřel nudou, <br class="calibre12"/>
je z oněch koutů plných krás, <br class="calibre12"/>
za které nebi díky budou <br class="calibre12"/>
pět idylici v každý čas.<br class="calibre12"/>
Dům statkářův stál o samotě, <br class="calibre12"/>
ochráněn vrchem proti psotě <br class="calibre12"/>
a s pěknou říčkou v průčelí.<br class="calibre12"/>
V dál před ním luhy prostřely <br class="calibre12"/>
svých lučin květ, svá zlatá pole, <br class="calibre12"/>
a za nimi zříš vísky spát <br class="calibre12"/>
a obraz pasoucích se stád, <br class="calibre12"/>
a v hustých klenutích svých dole <br class="calibre12"/>
se rozšuměl kout zahrady <br class="calibre12"/>
pro zádumčivé dryády.</p>

<p class="mlpcislobasne">II</p>

<p class="mlpversebezpred">Ctihodný zámek vybudován <br class="calibre12"/>
byl v přesném slohu vzorů svých, <br class="calibre12"/>
po starém vkusu zevnitř chován <br class="calibre12"/>
byl v klidných, trvalých svých zdích. <br class="calibre12"/>
Tu každý pokoj vysoký je, <br class="calibre12"/>
v salonu hedvábí zdi kryje, <br class="calibre12"/>
krb pestrý všade, portréty <br class="calibre12"/>
všech carů stěny posety.<br class="calibre12"/>
To všechno nyní zestaralo, <br class="calibre12"/>
viselo, stálo malátně.<br class="calibre12"/>
Můj drahý přítel ostatně <br class="calibre12"/>
se o to staral strašně málo <br class="calibre12"/>
a zíval, unuděný brach, <br class="calibre12"/>
v starých i v módních komnatách.</p>

<p class="mlpcislobasne">III</p>

<p class="mlpversebezpred">Sám pro pokoj se rozhod, dí mi, <br class="calibre12"/>
kde starý morous před ním žil, <br class="calibre12"/>
po čtyřicet let s komornými <br class="calibre12"/>
se hádal, v okně mouchy bil. <br class="calibre12"/>
Vše prosté tu: dubové stropy, <br class="calibre12"/>
skříň, divan, stůl a ani stopy <br class="calibre12"/>
skvrn po inkoustu nevidět. <br class="calibre12"/>
Oněgin zotvíral vše hned: <br class="calibre12"/>
tu účty, na nichž saze lpěly, <br class="calibre12"/>
zde zaprášené sklenice, <br class="calibre12"/>
tam láhve s moštem lepí se, <br class="calibre12"/>
i kalendář tu zplesnivělý.<br class="calibre12"/>
Na jiné knihy stařec prý <br class="calibre12"/>
v své práci neměl chuť a kdy.</p>

<p class="mlpcislobasne">IV</p>

<p class="mlpversebezpred">Oněgin, sám v zámeckém chladu, <br class="calibre12"/>
jen aby čas mu ušel líp, <br class="calibre12"/>
vše zařídit po novém řádu <br class="calibre12"/>
hned učinil si vážný slib.<br class="calibre12"/>
V samotě, hodné filozofa, <br class="calibre12"/>
on starou robotu si troufá <br class="calibre12"/>
v desátek lehký proměnit.<br class="calibre12"/>
Tím naklonil si rabský cit, <br class="calibre12"/>
hněv zato padl na souseda; <br class="calibre12"/>
i soptil v egoismu svém <br class="calibre12"/>
nad Evženovým zločinem.<br class="calibre12"/>
Druhý jen rty k úsměšku zvedá <br class="calibre12"/>
a kdečí nářek stejný je:<br class="calibre12"/>
Ten blázen nebezpečný je.</p>

<p class="mlpcislobasne">V</p>

<p class="mlpversebezpred">Návštěvy hrnuly se sice <br class="calibre12"/>
v dnech prvních za Oněginem. <br class="calibre12"/>
Leč pak, jak zaslech ze silnice <br class="calibre12"/>
třesk kočárů, hned úprkem <br class="calibre12"/>
hnal za statek hostitel milý, <br class="calibre12"/>
kde hřebce mu už připravili. <br class="calibre12"/>
Dotčení hosté, dobře tak, <br class="calibre12"/>
už nikdy nepřijeli pak.<br class="calibre12"/>
„Je hulvát,“ pomlouvali prudce, <br class="calibre12"/>
„potrhlý zednář. Pije jen <br class="calibre12"/>
červené víno celý den!<br class="calibre12"/>
A dámám líbat nechce ruce.<br class="calibre12"/>
Jen <span class="mlpznakkurziva11b">ne</span> dí, nikdy <span class="mlpznakkurziva11b">prosím</span> <span class="mlpznakkurziva11b">ne</span>,“
<br class="calibre12"/>
ho pomlouvali společně.</p>

<p class="mlpcislobasne">VI</p>

<p class="mlpversebezpred">V svou ves se uchýlil v té době <br class="calibre12"/>
i jiný statkář, by tu žil.<br class="calibre12"/>
A stejně zlou kritiku sobě <br class="calibre12"/>
hned u sousedů vysloužil. <br class="calibre12"/>
Vladimír Lenskij zval se jménem, <br class="calibre12"/>
duch göttingenský byl mu věnem. <br class="calibre12"/>
Byl básník, ale mladý přec <br class="calibre12"/>
a krasavec a kantovec.<br class="calibre12"/>
Ze zamlžené Germanie <br class="calibre12"/>
si přivez učenosti díl <br class="calibre12"/>
a svobodomyslný byl, <br class="calibre12"/>
duch vášnivý, jenž ve snu žije <br class="calibre12"/>
a nadšeně vždy uvěří, <br class="calibre12"/>
mávaje černou kadeří.</p>

<p class="mlpcislobasne">VII</p>

<p class="mlpversebezpred">Svět chladný s rozvratem svých mravů <br class="calibre12"/>
mu duši ještě nezmrazil.<br class="calibre12"/>
Ta koupala se ještě v splavu <br class="calibre12"/>
přátelských slov, milostných chvil.<br class="calibre12"/>
Byl srdcem naivní až běda, <br class="calibre12"/>
pln naděje, jež vzdychat nedá, <br class="calibre12"/>
a lesklé světa novoty <br class="calibre12"/>
bral s důvěrou, pln dobroty.<br class="calibre12"/>
Byl mlád. Sladkými vidinami <br class="calibre12"/>
zaháněl nejistotu svou.<br class="calibre12"/>
A smysl života ho mámí <br class="calibre12"/>
svou přitažlivou hádankou.<br class="calibre12"/>
Byť hlava se z ní točila, <br class="calibre12"/>
přec zázrak, zázrak tušila.</p>

<p class="mlpcislobasne">VIII</p>

<p class="mlpversebezpred">I věřil, že by duše rodná <br class="calibre12"/>
hned splynula s ním nejraděj, <br class="calibre12"/>
že čeká na něj nesvobodná, <br class="calibre12"/>
by zjasnil její beznaděj.<br class="calibre12"/>
I věřil při své úctě k slovu, <br class="calibre12"/>
za jeho čest i do okovů <br class="calibre12"/>
že půjde druh; a bez gesta <br class="calibre12"/>
že klevetníka potrestá; <br class="calibre12"/>
že každému z nás předurčeni <br class="calibre12"/>
jsou požehnaní přátelé,</p>

<p class="mlpversebezpred">—&#160;—&#160;—<br class="calibre12"/>
—&#160;—&#160;—<br class="calibre12"/>
—&#160;—&#160;—<br class="calibre12"/>
—&#160;—&#160;—</p>

<p class="mlpcislobasne">IX</p>

<p class="mlpversebezpred">A jeho čistá láska k štěstí <br class="calibre12"/>
a jeho soucit, jeho hněv, <br class="calibre12"/>
jed v sladké slávy ratolesti <br class="calibre12"/>
už dávno jitřily mu krev.<br class="calibre12"/>
On s lyrou procházel kus světa; <br class="calibre12"/>
pod nebem Schillera a Goetha, <br class="calibre12"/>
jich poetickým plamenem, <br class="calibre12"/>
ach, duše zahořela v něm.<br class="calibre12"/>
A umění Múz povznesené <br class="calibre12"/>
on nezahanbil, blažený; <br class="calibre12"/>
a v jeho písních zamčený <br class="calibre12"/>
vždy zpíval cit, jenž v hloub se klene, <br class="calibre12"/>
zpěv panenského večera, <br class="calibre12"/>
prostoty vážná nádhera.</p>

<p class="mlpcislobasne">X</p>

<p class="mlpversebezpred">Poslušen lásky, lásku zpíval <br class="calibre12"/>
a v jeho písni svítil jas, <br class="calibre12"/>
jak v prosté dívčině dum příval, <br class="calibre12"/>
jak dětský sen, jak luna zas, <br class="calibre12"/>
bohyně záhad, něžných lkání, <br class="calibre12"/>
když plyne čistou nebes plání.<br class="calibre12"/>
Pěl loučení i těžký žal, <br class="calibre12"/>
stesk neurčita, mlhy dál, <br class="calibre12"/>
a romantické růže zpíval.<br class="calibre12"/>
A zpíval dálné končiny, <br class="calibre12"/>
kde dlouho v lůně tišiny <br class="calibre12"/>
se do svých vlastních slzí díval.<br class="calibre12"/>
A zpíval zvadlý žití květ, <br class="calibre12"/>
stár téměř osmnácte let.</p>

<p class="mlpcislobasne">XI</p>

<p class="mlpversebezpred">Na vsi, kde ducha v jeho tváři <br class="calibre12"/>
jen Oněgin moh ocenit, <br class="calibre12"/>
Lenskému brzo se statkáři <br class="calibre12"/>
se zprotivilo pustě pít, <br class="calibre12"/>
i prchal jejich opilosti, <br class="calibre12"/>
jich rozumářské tlachavosti<br class="calibre12"/>
o senoseči, o víně <br class="calibre12"/>
a o psincích a rodině.<br class="calibre12"/>
Nu, neplýtvali ve své řeči <br class="calibre12"/>
poetickými výrazy <br class="calibre12"/>
a vtipu, umu obrazy, <br class="calibre12"/>
ba ani slušností zvlášť větší; <br class="calibre12"/>
než hovor jejich milých žen <br class="calibre12"/>
byl ještě méně vybroušen.</p>

<p class="mlpcislobasne">XII</p>

<p class="mlpversebezpred">Že bohat byl a krásný taky, <br class="calibre12"/>
jak ženich býval Lenskij zván. <br class="calibre12"/>
To už je zvyk. A matek zraky <br class="calibre12"/>
byl pilně dcerám namlouván <br class="calibre12"/>
ten poloruský soused sporý. <br class="calibre12"/>
Jen někam vešel, rozhovory <br class="calibre12"/>
se ihned točí k problému, <br class="calibre12"/>
jak nudno neženatému.<br class="calibre12"/>
Zvou souseda již k samovaru <br class="calibre12"/>
a Duňa koflík nalívá, <br class="calibre12"/>
i nutí ji, ať zazpívá.<br class="calibre12"/>
Pak s doprovodem na kytaru <br class="calibre12"/>
Dunička piští (Bože můj!): <br class="calibre12"/>
<span class="mlpznakkurziva11b">Dnes večer pod okýnkem stůj!</span></p>

<p class="mlpcislobasne">XIII</p>

<p class="mlpversebezpred">Jenomže Lenskij ani stínem <br class="calibre12"/>
nejevil touhu pouta nést, <br class="calibre12"/>
spíš chtělo se mu s Oněginem <br class="calibre12"/>
od srdce rozhovory vést.<br class="calibre12"/>
I sešli se. Vlna a kámen, <br class="calibre12"/>
verše a próza, led a plamen <br class="calibre12"/>
jsou sotva si tak vzdáleny.<br class="calibre12"/>
Ten skeptický, ten nadšený, <br class="calibre12"/>
se spolu nejdřív nudívali.<br class="calibre12"/>
Pak zvykli si, pak zapláli, <br class="calibre12"/>
co den se navštěvovali <br class="calibre12"/>
a nerozlučnými se stali.<br class="calibre12"/>
Tak lidé — pravdu chcete-li, <br class="calibre12"/>
se z dlouhé chvíle přátelí.</p>

<p class="mlpcislobasne">XIV</p>

<p class="mlpversebezpred">My však i tohle sotva známe. <br class="calibre12"/>
Ba, znechuceni všedností, <br class="calibre12"/>
za nuly všechny lidi máme <br class="calibre12"/>
a sebe za osobnosti.<br class="calibre12"/>
Hrajem si na Napoleony <br class="calibre12"/>
a lidských tváří miliony <br class="calibre12"/>
jsou pro nás pouhou podnoží. <br class="calibre12"/>
Cit, ten už člověk odloží. <br class="calibre12"/>
Evžena snést lze líp než jiné, <br class="calibre12"/>
neb byť i lidi dobře znal <br class="calibre12"/>
a celkem jimi pohrdal, <br class="calibre12"/>
k pravidlu výjimka se vine: <br class="calibre12"/>
zas jiné uměl ocenit <br class="calibre12"/>
a v cizí svět se uměl vžít.</p>

<p class="mlpcislobasne">XV</p>

<p class="mlpversebezpred">S úsměvem na Lenského zírá. <br class="calibre12"/>
Básníkův hovor vzrušený <br class="calibre12"/>
a soudů vratká ještě míra <br class="calibre12"/>
a pohled věčně nadšený — <br class="calibre12"/>
tím vším se octl v světě novém; <br class="calibre12"/>
i nerušil ho ani slovem, <br class="calibre12"/>
jež zmrazilo by jeho cit.<br class="calibre12"/>
A chápal: k čemu pohoršit <br class="calibre12"/>
to štěstí chvíle v snu jen stálé?<br class="calibre12"/>
I beze mne mu přijde čas, <br class="calibre12"/>
ať zatím žije, věří v nás, <br class="calibre12"/>
ať věří v světy dokonalé. <br class="calibre12"/>
Promiňme horké blouznění <br class="calibre12"/>
mladému bludu v plameni.</p>

<p class="mlpcislobasne">XVI</p>

<p class="mlpversebezpred">Spor vždy se vracel mezi nimi <br class="calibre12"/>
a vždy se debatovalo.<br class="calibre12"/>
Národy se zákony svými, <br class="calibre12"/>
objevy vědy, dobro, zlo, <br class="calibre12"/>
pověry, jež čas nerozdrtí, <br class="calibre12"/>
tajemná přitažlivost smrti, <br class="calibre12"/>
svět s osudem, vše v směsici <br class="calibre12"/>
šlo před dvou soudců stolici. <br class="calibre12"/>
Poeta pod přilbou své hřívy <br class="calibre12"/>
pak opět s žárem, s výkřiky <br class="calibre12"/>
čet ze severní epiky <br class="calibre12"/>
a Evžen, přítel přívětivý, <br class="calibre12"/>
byť zrovna mnoho nechápal, <br class="calibre12"/>
mu pozorně vždy naslouchal.</p>

<p class="mlpcislobasne">XVII</p>

<p class="mlpversebezpred">Nejraděj na samotě tady <br class="calibre12"/>
o vášních ovšem mluvili.<br class="calibre12"/>
Zbaviv se jejich krutovlády,<br class="calibre12"/>
Oněgin, jehož znavily, <br class="calibre12"/>
měl po nich přízvuk stesku v hlase.<br class="calibre12"/>
Je blažen ten, kdo vykoupá se <br class="calibre12"/>
v svých vášních, by jim sbohem dal. <br class="calibre12"/>
Víc blažen, kdo jich nepoznal, <br class="calibre12"/>
kdo lásku léčil útěkem z ní <br class="calibre12"/>
a smíchem hněv. Kdo prožíval <br class="calibre12"/>
se ženou, přáteli svůj žal, <br class="calibre12"/>
jenž žárlivce tak krutě vězní, <br class="calibre12"/>
kdo dědictví své po předcích <br class="calibre12"/>
neprokarbanil v kartách lstných.</p>

<p class="mlpcislobasne">XVIII</p>

<p class="mlpversebezpred">Když doplujeme pod prapory <br class="calibre12"/>
k dnům moudrým, v nichž mír plápolá, <br class="calibre12"/>
když zhasne vášní plamen chorý <br class="calibre12"/>
a úsměch jen v nás vyvolá <br class="calibre12"/>
křeč svévolná, vzruch opožděný, <br class="calibre12"/>
naivní echo dávné scény, <br class="calibre12"/>
svých strastí odhodivše kříž, <br class="calibre12"/>
teď rádi nasloucháme již, <br class="calibre12"/>
jak cizí vášně kolem vanou, <br class="calibre12"/>
by v srdcích nám jen dozněly.<br class="calibre12"/>
Tak invalida zvetšelý <br class="calibre12"/>
svůj sluch ochotně stáčí stranou, <br class="calibre12"/>
kde mladý borec nesmělý <br class="calibre12"/>
se svěřuje v sluch příteli.</p>

<p class="mlpcislobasne">XIX</p>

<p class="mlpversebezpred">Však zato rozhořelá mladost <br class="calibre12"/>
nic nedovede skrýt, nic lhát!<br class="calibre12"/>
Svůj odpor, lásku, žal i radost <br class="calibre12"/>
vždy ochotna je vyžvatlat.<br class="calibre12"/>
Jak ten, jenž lásku svou už zmařil, <br class="calibre12"/>
naslouchal Evžen s vážnou tváří, <br class="calibre12"/>
když básník na pospas mu dal <br class="calibre12"/>
své srdce, lásku svou a žal.<br class="calibre12"/>
Jak jenom důvěřivost svádí <br class="calibre12"/>
nás k hloupé upřímnosti, žel! <br class="calibre12"/>
Oněgin lehce vyzvěděl <br class="calibre12"/>
milostný román jeho mládí.<br class="calibre12"/>
Však běda: příběh citový <br class="calibre12"/>
nic nového nám nepoví.</p>

<p class="mlpcislobasne">XX</p>

<p class="mlpversebezpred">Ach, miloval, jak dnes už znova <br class="calibre12"/>
rád nelze mít! Jak šílená <br class="calibre12"/>
je dnes jen duše básníkova, <br class="calibre12"/>
k snům velké lásky určená.<br class="calibre12"/>
Zas věčně táž blouznivost dlouhá, <br class="calibre12"/>
zas věčně tatáž stará touha, <br class="calibre12"/>
zas věčně tentýž stejný žal!<br class="calibre12"/>
A ani zmrazující dál <br class="calibre12"/>
a léta s rozluky své hrůzou <br class="calibre12"/>
a dálný svět, jenž krásný je, <br class="calibre12"/>
ba ani filosofie, <br class="calibre12"/>
ba ani sladké lekce s Múzou <br class="calibre12"/>
v něm nedovedly přetavit <br class="calibre12"/>
panenským ohněm vzňatý cit.</p>

<p class="mlpcislobasne">XXI</p>

<p class="mlpversebezpred">Jak hocha ještě uchvátila <br class="calibre12"/>
ho Olga. Svědkem zábav byl, <br class="calibre12"/>
v nichž vyrostla ta malá víla,<br class="calibre12"/>
o jejíž lásce sladce snil.<br class="calibre12"/>
Zřel pod stromy, jak dívka milá <br class="calibre12"/>
na lukách věnečky si vila, <br class="calibre12"/>
a rodiče a přátelé <br class="calibre12"/>
už viděli je v kostele.<br class="calibre12"/>
V luk, hájů požehnaném klínu, <br class="calibre12"/>
jsouc krásná v nevinnosti své, <br class="calibre12"/>
již strážný matčin pohled zve, <br class="calibre12"/>
jak konvalinka kvetla v stínu, <br class="calibre12"/>
v němž němé trávy ukryly <br class="calibre12"/>
ji před včelami, motýly.</p>

<p class="mlpcislobasne">XXII</p>

<p class="mlpversebezpred">To ona snílka obdařila <br class="calibre12"/>
přec vzruchem první mladosti. <br class="calibre12"/>
Myšlenka na ni rozvířila <br class="calibre12"/>
v něm první struny radosti. <br class="calibre12"/>
Sbohem, vy zářivé sny rána! <br class="calibre12"/>
Zamiloval si stínem stlaná <br class="calibre12"/>
zákoutí samot, němou zem <br class="calibre12"/>
a noc a hvězdy s měsícem.<br class="calibre12"/>
A lunu zvlášť, tu lampu výší, <br class="calibre12"/>
jíž oba věnovali jsme <br class="calibre12"/>
sta procházek v tmě soumračné<br class="calibre12"/>
i slz, jež tajná muka tiší.<br class="calibre12"/>
Teď ovšem, teď v ní vidím jen <br class="calibre12"/>
náhražku matných luceren.</p>

<p class="mlpcislobasne">XXIII</p>

<p class="mlpversebezpred">Vždy poslušná, vždy skromná byla, <br class="calibre12"/>
vždy jako jitro zářivá, <br class="calibre12"/>
jak básníkův svět prostomilá, <br class="calibre12"/>
jak pocel, jenž se rozplývá; <br class="calibre12"/>
a modré oči barvy nebe <br class="calibre12"/>
a smích, jímž ověnčila sebe, <br class="calibre12"/>
a gesta, hlas a útlý pás, <br class="calibre12"/>
vše na Olze… vše stejné as <br class="calibre12"/>
jak v románech. Tam zobrazení <br class="calibre12"/>
je její. Portrét milý tak.<br class="calibre12"/>
I já jej rád měl. Nyní však <br class="calibre12"/>
mě nudí nad vše pomyšlení.<br class="calibre12"/>
A teď, už dlouho o tom sním, <br class="calibre12"/>
vám starší sestru vylíčím.</p>

<p class="mlpcislobasne">XXIV</p>

<p class="mlpversebezpred">Nuž začíná se nová scéna, <br class="calibre12"/>
v níž představím vám Taťánu.<br class="calibre12"/>
Já poprvé snad toho jména <br class="calibre12"/>
jsem směle užil v románu.<br class="calibre12"/>
Proč ne? Je příjemné a zvučné.<br class="calibre12"/>
Je ovšem, vím to, nerozlučné <br class="calibre12"/>
s představou nevolnických žen <br class="calibre12"/>
a s množstvím starobylých jmen. <br class="calibre12"/>
Než přiznejme, že velmi málo <br class="calibre12"/>
se vkusnosti, zvlášť ve jménech <br class="calibre12"/>
(neřku-li v různých verších těch), <br class="calibre12"/>
nám od osvěty dostávalo.<br class="calibre12"/>
Jen strojenosti, té až až <br class="calibre12"/>
dnes v Rusku u vzdělanců máš.</p>

<p class="mlpcislobasne">XXV</p>

<p class="mlpversebezpred">Tož Taťánou ji zvou. A věru, <br class="calibre12"/>
bez krásy, tváře ruměné, <br class="calibre12"/>
jež obdařily druhou dceru, <br class="calibre12"/>
kdo všimne si ji, vzpomene? <br class="calibre12"/>
Divoká, teskná, mlčenlivá, <br class="calibre12"/>
jak plachá lesní laň se dívá, <br class="calibre12"/>
a mezi svými bezmála <br class="calibre12"/>
jak cizí se vždy chovala.<br class="calibre12"/>
Za svého dětství přec jen s dětmi <br class="calibre12"/>
si nikdy družně nehrála <br class="calibre12"/>
a otci, matce vtiskala <br class="calibre12"/>
jen nechtíc polibek vždy letmý <br class="calibre12"/>
a často sama celý den <br class="calibre12"/>
sedala mlčky u kamen.</p>

<p class="mlpcislobasne">XXVI</p>

<p class="mlpversebezpred">A zádumčivost, družka její <br class="calibre12"/>
od prvních let, od prvních zim, <br class="calibre12"/>
jí krášlila i v beznaději <br class="calibre12"/>
tok venkova svým zasněním.<br class="calibre12"/>
Ty něžné prsty vždy se střehly <br class="calibre12"/>
dotknouti vyšívání, jehly, <br class="calibre12"/>
a ornamenty z hedvábí <br class="calibre12"/>
tkát do plátna ji nevábí.<br class="calibre12"/>
Jak se chuť vládnout rodí vždycky? <br class="calibre12"/>
Děťátko s loutkou poslušnou <br class="calibre12"/>
se učí žertem, lehkou hrou <br class="calibre12"/>
být způsobné — toť zákon lidský.<br class="calibre12"/>
A podle vzoru maměnky <br class="calibre12"/>
zas komanduje panenky.</p>

<p class="mlpcislobasne">XXVII</p>

<p class="mlpversebezpred">Než Taťána v těch letech loutku <br class="calibre12"/>
do rukou nikdy nebrala.<br class="calibre12"/>
O městě, módě si v svém koutku <br class="calibre12"/>
s ní pranic nepovídala.<br class="calibre12"/>
K hrám dětským lhostejná vždy byla; <br class="calibre12"/>
když zato zima přikvačila, <br class="calibre12"/>
strašlivé báje v nočních tmách <br class="calibre12"/>
kouzelný vzbouzely v ní strach.<br class="calibre12"/>
Když stará chůva svolávala <br class="calibre12"/>
kruh malých družek Olžiných <br class="calibre12"/>
a po louce se honil smích, <br class="calibre12"/>
jen Taťána si nezahrála <br class="calibre12"/>
a omrzele hleděla, <br class="calibre12"/>
jak tlupa kolem letěla.</p>

<p class="mlpcislobasne">XXVIII</p>

<p class="mlpversebezpred">Sedala ráda na balkónu, <br class="calibre12"/>
na úsvit jitra čekajíc, <br class="calibre12"/>
co po blednoucím nebesklonu <br class="calibre12"/>
proud hvězd se propadával v nic <br class="calibre12"/>
a vítr, časný věštec rána, <br class="calibre12"/>
vál v dál přes pole zaoraná, <br class="calibre12"/>
proudilo světlo v země klín.<br class="calibre12"/>
Když v zimě dlouhý noční stín <br class="calibre12"/>
se pyšně na půl světa dívá <br class="calibre12"/>
a dlouho jako v temnici <br class="calibre12"/>
při zamlženém měsíci <br class="calibre12"/>
si líný východ odpočívá,<br class="calibre12"/>
Taťána, zvyklá brzo vstát, <br class="calibre12"/>
si rozsvěcela v temný chlad.</p>

<p class="mlpcislobasne">XXIX</p>

<p class="mlpversebezpred">Čtla záhy román po románu, <br class="calibre12"/>
jež nahrazovaly jí svět.<br class="calibre12"/>
Do Richardsona zahrabánu <br class="calibre12"/>
ji zříš a Rousseau též ji plet. <br class="calibre12"/>
Taťánin otec, z gruntu dobrý, <br class="calibre12"/>
nepatřil duchem mezi obry, <br class="calibre12"/>
však v knihách škody neviděl, <br class="calibre12"/>
aniž kdy touhu čísti měl.<br class="calibre12"/>
Za pouhou hru je vždycky míval <br class="calibre12"/>
a nezatoužil celý věk <br class="calibre12"/>
se podívati na svazek, <br class="calibre12"/>
jenž v lůžku dceřině se skrýval. <br class="calibre12"/>
A Richardson to přece byl, <br class="calibre12"/>
jenž manželku mu pobláznil.</p>

<p class="mlpcislobasne">XXX</p>

<p class="mlpversebezpred">Ta milovala Richardsona <br class="calibre12"/>
ne proto, že by četla v něm, <br class="calibre12"/>
ne proto, že pro Grandissona <br class="calibre12"/>
by pohrdala Lovelacem, <br class="calibre12"/>
však proto, že je nejraději <br class="calibre12"/>
moskevská sestřenice její <br class="calibre12"/>
mívala, kněžna Alina.<br class="calibre12"/>
Jak na ty doby vzpomíná! <br class="calibre12"/>
Nevěstou byla tehdá sice, <br class="calibre12"/>
však vzdychávala po druhém, <br class="calibre12"/>
jenž srdcem, ba i rozumem <br class="calibre12"/>
jí po chuti byl mnohem více.<br class="calibre12"/>
Ten Grandisson byl slavný pán, <br class="calibre12"/>
hráč, floutek, gardy kapitán.</p>

<p class="mlpcislobasne">XXXI</p>

<p class="mlpversebezpred">Jak on i ona oblékala <br class="calibre12"/>
se slušivě a podle mód.<br class="calibre12"/>
Ani se ovšem nenadála <br class="calibre12"/>
a k vdavkám přinutil ji rod.<br class="calibre12"/>
A bodrý muž, by zmírnil smutek, <br class="calibre12"/>
ji odvez rychle — moudrý skutek — <br class="calibre12"/>
v svou vesnici, kde manželka, <br class="calibre12"/>
jež zoufala si, tajně lká <br class="calibre12"/>
a ducha nabývajíc zase, <br class="calibre12"/>
div rozvésti se nedala; <br class="calibre12"/>
pak pro domácnost zaplála <br class="calibre12"/>
a zvykla, upokojila se.<br class="calibre12"/>
Vždyť zvyk nám shůry seslán byl, <br class="calibre12"/>
aby nám štěstí nahradil.</p>

<p class="mlpcislobasne">XXXII</p>

<p class="mlpversebezpred">Stesk, pro nějž léku nebylo jí, <br class="calibre12"/>
byl zvykem zpola zahlazen.<br class="calibre12"/>
Je něco však, co zcela hojí.<br class="calibre12"/>
Toť objev hodný moudrých žen, <br class="calibre12"/>
jež uvažují s myslí chladnou: <br class="calibre12"/>
tajemství, kterak samovládnou <br class="calibre12"/>
moc nad mužem si osvojit.<br class="calibre12"/>
V něm došla míru, našla klid.<br class="calibre12"/>
Pak péče o dům v ní jen hrála, <br class="calibre12"/>
špižírnu, účty řídila, <br class="calibre12"/>
rekrutům hlavy holila, <br class="calibre12"/>
solila houby, lázně brala <br class="calibre12"/>
a neptajíc se manžela <br class="calibre12"/>
natlouci služkám uměla.</p>

<p class="mlpcislobasne">XXXIII</p>

<p class="mlpversebezpred">Kdys v alba něžných dívek psala <br class="calibre12"/>
svou krví, celou duší svou. <br class="calibre12"/>
Praskovju Polinou radš zvala, <br class="calibre12"/>
mluvila řečí zpěvavou; <br class="calibre12"/>
korzety měla velmi úzké <br class="calibre12"/>
a po francouzsku hlásky ruské <br class="calibre12"/>
uměle nosem říkala; <br class="calibre12"/>
však brzo toho nechala: <br class="calibre12"/>
na korzet, alba, na Polinu <br class="calibre12"/>
už dávno myslit přestala <br class="calibre12"/>
a dávno nejmenovala <br class="calibre12"/>
Selinou hloupou Akulinu;<br class="calibre12"/>
i začla chodit v županu <br class="calibre12"/>
a v čepečku hned po ránu.</p>

<p class="mlpcislobasne">XXXIV</p>

<p class="mlpversebezpred">Muž upřímně ji milovával <br class="calibre12"/>
a v pevné důvěře k ní žil.<br class="calibre12"/>
Vždy předem za pravdu jí dával, <br class="calibre12"/>
v chalátu chodil, jed a pil.<br class="calibre12"/>
Tak klidně dni mu ubíhaly.<br class="calibre12"/>
Pak po večerech loudávali <br class="calibre12"/>
se k němu dobří sousedi.<br class="calibre12"/>
Ti na škrobenost nehledí <br class="calibre12"/>
a po domácku, vždyť se znali, <br class="calibre12"/>
zatímco Olga lila čaj, <br class="calibre12"/>
sklepali mnohý místní taj <br class="calibre12"/>
a navzájem si postýskali.<br class="calibre12"/>
Tak čas jim ušel. Ospalí, <br class="calibre12"/>
sousedé domů spěchali.</p>

<p class="mlpcislobasne">XXXV</p>

<p class="mlpversebezpred">Za pomalého života si <br class="calibre12"/>
pradávné zvyky chránili.<br class="calibre12"/>
V hýřivé masopustní časy <br class="calibre12"/>
se u nich bliny smažily.<br class="calibre12"/>
Vždy dvakrát v rok půst držívali, <br class="calibre12"/>
pro kolotoče horovali, <br class="calibre12"/>
pro písně, pro veselice.<br class="calibre12"/>
Když lid v den svaté Trojice <br class="calibre12"/>
se na mši v ospalý mír hloubil, <br class="calibre12"/>
dojatě na svěcený květ <br class="calibre12"/>
tři slzy uronili hned.<br class="calibre12"/>
Kvas jako vzduch jim potřebou byl. <br class="calibre12"/>
A jídla na stůl pro hosti <br class="calibre12"/>
nosili podle hodností.</p>

<p class="mlpcislobasne">XXXVI</p>

<p class="mlpversebezpred">Tak stárli po celou tu dobu.<br class="calibre12"/>
Pak před manželem dokořán <br class="calibre12"/>
se otevřely dveře hrobu.<br class="calibre12"/>
A nový věnec byl mu dán.<br class="calibre12"/>
Smrt nalezla ho před obědem.<br class="calibre12"/>
I oplakaly před sousedem <br class="calibre12"/>
ho děti s věrnou manželkou <br class="calibre12"/>
a smutně na pohřeb mu jdou.<br class="calibre12"/>
Býval to prostý, dobrý bárin.<br class="calibre12"/>
A tam, kde leží jeho prach, <br class="calibre12"/>
náhrobní kámen hlásá, ach:<br class="calibre12"/>
<span class="mlpznakkurziva11b">„Smířený hříšník, Dmitrij Larin, <br class="calibre12"/>
služebník Páně, brigadýr, <br class="calibre12"/>
zde pod kamenem našel mír.“</span></p>

<p class="mlpcislobasne">XXXVII</p>

<p class="mlpversebezpred">Když ke svým penátům se vrátil <br class="calibre12"/>
Vladimír Lenskij v rodnou zem, <br class="calibre12"/>
navštívil hrob, v němž druha ztratil, <br class="calibre12"/>
a vzdych nad jeho popelem.<br class="calibre12"/>
Bylo mu teskno nad kamenem.<br class="calibre12"/>
<span class="mlpznakkurziva11b">„Poor Yorick!“</span> vzdych si dlouhým stenem. <br class="calibre12"/>
„On na rukou mě držíval.<br class="calibre12"/>
Jak často za dětství jsem hrál <br class="calibre12"/>
si s jeho očakovským řádem!<br class="calibre12"/>
On Olgu sliboval mi dřív <br class="calibre12"/>
a říkal: Zda se dočkám živ…?“<br class="calibre12"/>
A tesklivým se třesa chladem,<br class="calibre12"/>
Vladimír sedl si a psal <br class="calibre12"/>
mu na památku madrigal.</p>

<p class="mlpcislobasne">XXXVIII</p>

<p class="mlpversebezpred">I rodičům svým, žalem zmámen, <br class="calibre12"/>
zde psal kdys — jaká tesknota! — <br class="calibre12"/>
bolestnou rukou svoje Amen…<br class="calibre12"/>
Ach běda! V brázdách života <br class="calibre12"/>
za pokolením pokolení <br class="calibre12"/>
jdou, dozrají a v prach se mění <br class="calibre12"/>
po vůli Prozřetelna v tmách; <br class="calibre12"/>
a noví jim jdou po stopách.<br class="calibre12"/>
I dnešní povětrní lidé <br class="calibre12"/>
jdou, bujejí a k posledu <br class="calibre12"/>
se stísní ve hrob pradědů.<br class="calibre12"/>
A také náš čas přijde, přijde <br class="calibre12"/>
a naši vnuci jedenkrát <br class="calibre12"/>
i nás přitlačí v hlíny chlad!</p>

<p class="mlpcislobasne">XXXIX</p>

<p class="mlpversebezpred">Jen pijte, pokud času dosti, <br class="calibre12"/>
ten život lehký jako van.<br class="calibre12"/>
Rozumím jeho nicotnosti <br class="calibre12"/>
a nejsem k němu připoután. <br class="calibre12"/>
Zavírám oči před vidinou; <br class="calibre12"/>
však srdcem někdy přec jen plynou <br class="calibre12"/>
mi bludné hvězdy nadějí.<br class="calibre12"/>
Bez lehce světlých šlépějí <br class="calibre12"/>
bych nerad chtěl svět opustiti. <br class="calibre12"/>
Bdím, píši přec ne pro potlesk — <br class="calibre12"/>
a přesto zalká ve mně stesk <br class="calibre12"/>
svůj žalný úděl proslaviti, <br class="calibre12"/>
by hlásal mě, jak srdce tluk, <br class="calibre12"/>
alespoň jeden, jeden zvuk.</p>

<p class="mlpcislobasne">XL</p>

<p class="mlpversebezpred">Snad v něčím srdci zazní přece; <br class="calibre12"/>
a osud se svou perutí <br class="calibre12"/>
mé strofě nedá zhasnout v řece <br class="calibre12"/>
věčného zapomenutí.<br class="calibre12"/>
Snad — je to možná jen klam touhy — <br class="calibre12"/>
ukáže jednou prosťák pouhý <br class="calibre12"/>
můj portrét, jejž jsem proslavil, <br class="calibre12"/>
a řekne: Hle, to básník byl.<br class="calibre12"/>
Ber tedy díky moje vždycky, <br class="calibre12"/>
ctiteli mírných Aonid, <br class="calibre12"/>
v němž srdce nepřestalo bít <br class="calibre12"/>
pro básní mých zpěv etherický, <br class="calibre12"/>
ty, jehož vlídná ruka kdy <br class="calibre12"/>
pohladí laury starcovy.</p>

</div>
</body>
</html>