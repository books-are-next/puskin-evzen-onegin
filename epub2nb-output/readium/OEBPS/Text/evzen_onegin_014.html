<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Evžen Oněgin</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection11">

<p class="mlpcislobasne">I–II–III–IV–V–VI</p>

<p class="mlpversebezpred">—&#160;—&#160;—</p>

<p class="mlpcislobasne">VII</p>

<p class="mlpversebezpred">Čím míň jsme uchváceni ženou, <br class="calibre12"/>
tím více se jí líbíme.<br class="calibre12"/>
Tím lehčeji v síť nastraženou <br class="calibre12"/>
ji lstivým slovem chytíme.<br class="calibre12"/>
Dřív chladnokrevný rozvrat mravů <br class="calibre12"/>
se v erotice hlásil k právu <br class="calibre12"/>
bez lásky žíti rozkošem.<br class="calibre12"/>
Sám do světa to hlásal všem. <br class="calibre12"/>
Zábava, hodná opičáků, <br class="calibre12"/>
v níž vážně zhlížíval se svět <br class="calibre12"/>
vychvalovaných zašlých let.<br class="calibre12"/>
Však sláva Lovelaců je v prachu, <br class="calibre12"/>
podpatky rudé zmizely <br class="calibre12"/>
a paruky jich v skříni tlí.</p>

<p class="mlpcislobasne">VIII</p>

<p class="mlpversebezpred">Kdo syt by nebyl řeči lstivé, <br class="calibre12"/>
jež chválí a zas haní hned?<br class="calibre12"/>
Kdo vykládat si dá, co dříve <br class="calibre12"/>
už dávno naučil ho svět?<br class="calibre12"/>
Výčitky tytéž slýchat zase <br class="calibre12"/>
a předsudky, k nimž sotva zná se <br class="calibre12"/>
třináctileté děvčátko, <br class="calibre12"/>
zas a zas kárat nakrátko!<br class="calibre12"/>
Kdo bez únavy snášet sved by <br class="calibre12"/>
vzdechy a hrozby, lživý strach <br class="calibre12"/>
a sáhodlouhých listů pach, <br class="calibre12"/>
prstýnky, slzy, klepy, kletby, <br class="calibre12"/>
matek a tetek strážný čich, <br class="calibre12"/>
manželů přízeň únavných?</p>

<p class="mlpcislobasne">IX</p>

<p class="mlpversebezpred">Tak sníval často Evžen v bdění. <br class="calibre12"/>
Byl za dob první mladosti <br class="calibre12"/>
obětí bouřných poblouznění <br class="calibre12"/>
a vášní do bezuzdnosti.<br class="calibre12"/>
V života klínu měkce chován, <br class="calibre12"/>
čím býval včera očarován, <br class="calibre12"/>
dnes rozčarovalo ho, žel.<br class="calibre12"/>
I touhy spěch ho omrzel, <br class="calibre12"/>
i úspěch, který v letu sklízel.<br class="calibre12"/>
V tichu i hluku jako stroj <br class="calibre12"/>
mu do duše hřměl nepokoj, <br class="calibre12"/>
i léčil smíchem nudy svízel.<br class="calibre12"/>
Tak ubil osm krásných let, <br class="calibre12"/>
života nejsvěžejší květ.</p>

<p class="mlpcislobasne">X</p>

<p class="mlpversebezpred">Už krásky nemiloval, ale <br class="calibre12"/>
lhostejným poutníkem se stal. <br class="calibre12"/>
Nechtěla — bez žalu šel dále, <br class="calibre12"/>
zradila — jen si zazpíval.<br class="calibre12"/>
Hrál lásku, cítě nudu v skrytu, <br class="calibre12"/>
opouštěl ženy bez soucitu, <br class="calibre12"/>
nemaje za nic přízeň, hněv. <br class="calibre12"/>
Salonů omrzelý lev <br class="calibre12"/>
tak k svému <span class="mlpznakkurziva11b">whistu</span> jezdí denně, <br class="calibre12"/>
rozšafně nad kartami bdí, <br class="calibre12"/>
pak klidně domů odjíždí, <br class="calibre12"/>
když lehl si, spí nerušeně <br class="calibre12"/>
a zrána ještě sotva ví, <br class="calibre12"/>
kam navečer se vypraví.</p>

<p class="mlpcislobasne">XI</p>

<p class="mlpversebezpred">Když Tánin list však držel v ruce, <br class="calibre12"/>
Oněgin živě dojat byl.<br class="calibre12"/>
Nad slovy vydechlými v muce <br class="calibre12"/>
v roj myšlenek se pohroužil.<br class="calibre12"/>
Jak obraz Tánin zapomněti, <br class="calibre12"/>
vzhled unylý, tvář s bledou pletí; <br class="calibre12"/>
v nevinný, konejšivý sen <br class="calibre12"/>
ho ukolébal dopis ten.<br class="calibre12"/>
A snad že na tu chvíli snivou <br class="calibre12"/>
v něm po lásce se vzkřísil hlad. <br class="calibre12"/>
On ale nechtěl oklamat <br class="calibre12"/>
tu čistou duši důvěřivou.<br class="calibre12"/>
Teď v alej snad vás vésti smím, <br class="calibre12"/>
kde Taťána se sešla s ním.</p>

<p class="mlpcislobasne">XII</p>

<p class="mlpversebezpred">Dvě minuty tak stáli němi, <br class="calibre12"/>
až Evžen s vážným pohledem <br class="calibre12"/>
promluvil k Táně: „Psala jste mi, <br class="calibre12"/>
nezapírejte. Četl jsem <br class="calibre12"/>
ty důvěřivé vaše řádky, <br class="calibre12"/>
ten projev lásky, čistý, sladký; <br class="calibre12"/>
jsem vaší upřímnosti rád; <br class="calibre12"/>
cit, jejž jsem dávno nechal spát, <br class="calibre12"/>
jste ve mně rozezněla věru.<br class="calibre12"/>
Ne, nehodlám vám lichotit, <br class="calibre12"/>
a stejně upřímný chci být <br class="calibre12"/>
jak vy. Důvěru za důvěru.<br class="calibre12"/>
Má zpověď spojena je s tím.<br class="calibre12"/>
A buďte dobrým soudcem mým.</p>

<p class="mlpcislobasne">XIII</p>

<p class="mlpversebezpred">Kdybych svůj život uzavříti <br class="calibre12"/>
v kruh domácnosti jednou snil, <br class="calibre12"/>
kdyby mi otcem, mužem býti <br class="calibre12"/>
příznivý osud nařídil, <br class="calibre12"/>
kdyby mnou na chvíli jen, drahá, <br class="calibre12"/>
plul obraz rodinného blaha, <br class="calibre12"/>
jen s vámi, věřte, chtěl bych žít, <br class="calibre12"/>
jen u vás hledal bych svůj klid.<br class="calibre12"/>
To pravdou bez fráze je vskutku: <br class="calibre12"/>
našel bych dávný ideál <br class="calibre12"/>
a vás jen, vás jen bych si vzal <br class="calibre12"/>
za družku dní svých, svého smutku, <br class="calibre12"/>
jak záruku, že hoden vás, <br class="calibre12"/>
bych šťasten snad… být mohl zas!</p>

<p class="mlpcislobasne">XIV</p>

<p class="mlpversebezpred">Mé štěstí? Listu podobá se, <br class="calibre12"/>
jejž ve vichřici trousí kmen.<br class="calibre12"/>
Jsem ztracen, Bože, vaší kráse <br class="calibre12"/>
i lásce… jsem vás nehoden. <br class="calibre12"/>
Manželství se mnou zlem by bylo, <br class="calibre12"/>
žal oběma by připravilo.<br class="calibre12"/>
A třeba miloval bych vás, <br class="calibre12"/>
zvyk odcizil by mě a čas; <br class="calibre12"/>
plakala byste — a co zmůže <br class="calibre12"/>
v mém srdci ženských slzí proud, <br class="calibre12"/>
než v zběsilost je uvrhnout?<br class="calibre12"/>
I posuďte jen, jaké růže <br class="calibre12"/>
by asi Hymen po času <br class="calibre12"/>
nám nadlouho vplet do vlasů.</p>

<p class="mlpcislobasne">XV</p>

<p class="mlpversebezpred">Je hroznější věc v světě celém <br class="calibre12"/>
než dům, kde žena zklamaná <br class="calibre12"/>
se denně trápí nad manželem, <br class="calibre12"/>
v své samotě jak prodaná?<br class="calibre12"/>
Kde nudný muž, ač váží si jí, <br class="calibre12"/>
přec s hněvem k osudu ji míjí, <br class="calibre12"/>
vždy němý a vždy nasupen, <br class="calibre12"/>
vždy zlý a chladně žárliv jen?<br class="calibre12"/>
A po takovém muži vy jste <br class="calibre12"/>
toužila ve své čistotě, <br class="calibre12"/>
když planoucí své prostotě <br class="calibre12"/>
jste oddala se ve svém listě?<br class="calibre12"/>
Což osud neblahý by byl <br class="calibre12"/>
vám úděl tento přisoudil?</p>

<p class="mlpcislobasne">XVI</p>

<p class="mlpversebezpred">V mé duši povadlo snů kvítí.<br class="calibre12"/>
Je po jaru a naději.<br class="calibre12"/>
Rád jako sestru chci vás míti, <br class="calibre12"/>
a snad, snad ještě něžněji.<br class="calibre12"/>
Jste mladá. Mládí zapomíná.<br class="calibre12"/>
Po prchlé touze přijde jiná, <br class="calibre12"/>
sen nový s novou nadějí.<br class="calibre12"/>
Tak s každým jarem vracejí <br class="calibre12"/>
se na loňský strom jeho listy. <br class="calibre12"/>
Toť věčná pravda, věčná lež. <br class="calibre12"/>
Zas překvapí vás láska, než… <br class="calibre12"/>
na uzdě držte cit svůj čistý, <br class="calibre12"/>
ne každý pochopí jak já, <br class="calibre12"/>
a nezkušenost bývá zlá.“</p>

<p class="mlpcislobasne">XVII</p>

<p class="mlpversebezpred">Tak mluvil. Vítr hučel v boru.<br class="calibre12"/>
V slz závěji a uštvaná, <br class="calibre12"/>
bez dechu téměř, bez odporu <br class="calibre12"/>
mu naslouchala Taťána.<br class="calibre12"/>
Podal jí ruku. Teskně, němě, <br class="calibre12"/>
či <span class="mlpznakkurziva11b">mechanicky</span>, říc chce se mně, <br class="calibre12"/>
se opřela a hlavinku <br class="calibre12"/>
sklonila ještě trošinku <br class="calibre12"/>
do tmy, jež temnější se stává.<br class="calibre12"/>
A přišli spolu. Pokud vím, <br class="calibre12"/>
nikdo to nevytýkal jim.<br class="calibre12"/>
Máť selská svoboda svá práva, <br class="calibre12"/>
jimž právě tak se těšívá <br class="calibre12"/>
jak pyšná Moskva hýřivá.</p>

<p class="mlpcislobasne">XVIII</p>

<p class="mlpversebezpred">Kdo z vás by nesouhlasil se mnou, <br class="calibre12"/>
že Evžen velmi šlechetně <br class="calibre12"/>
a družně jednal s Táňou jemnou, <br class="calibre12"/>
že projevil tu opětně <br class="calibre12"/>
vznešenost svého charakteru, <br class="calibre12"/>
ač dobrou nitku na něm věru <br class="calibre12"/>
klepaři sotva nechali.<br class="calibre12"/>
Čest potajmu mu trhali <br class="calibre12"/>
i přátelé i nepřátelé — <br class="calibre12"/>
a oba ústy jedněma.<br class="calibre12"/>
Odpůrce každý v světě má, <br class="calibre12"/>
však přátel střež nás, Bože, cele! <br class="calibre12"/>
Co jenom já jich vždycky měl!<br class="calibre12"/>
Jak bych si na ně nevzpomněl.</p>

<p class="mlpcislobasne">XIX</p>

<p class="mlpversebezpred">Jak ne! Však nechme černé ovce <br class="calibre12"/>
těch myšlenek spát zaklety! <br class="calibre12"/>
Připomínám jen — <span class="mlpznakkurziva11b">v uvozovce</span> — <br class="calibre12"/>
že není hnusné klevety, <br class="calibre12"/>
v podkroví lhářem porozené <br class="calibre12"/>
a světskou luzou zpečetěné, <br class="calibre12"/>
že není potměšilosti, <br class="calibre12"/>
jež letí městem v tajnosti, <br class="calibre12"/>
která by dál z úst přítelových <br class="calibre12"/>
nelétla stokrát tam a sem, <br class="calibre12"/>
vždy, to se ví, jen omylem <br class="calibre12"/>
a žertem dále do úst nových.<br class="calibre12"/>
Vždyť je váš přítel jediný, <br class="calibre12"/>
vždyť vás má rád… jak z rodiny.</p>

<p class="mlpcislobasne">XX</p>

<p class="mlpversebezpred">Hm, hm… čtenáři blahorodí, <br class="calibre12"/>
je zdráva vaše rodina? <br class="calibre12"/>
Dovolte: snad se právě hodí, <br class="calibre12"/>
by pověděl vám ten, kdo zná, <br class="calibre12"/>
co <span class="mlpznakkurziva11b">příbuzní</span> nám znamenají <br class="calibre12"/>
a jakou vlastně roli hrají:<br class="calibre12"/>
My vlídní musíme k nim být <br class="calibre12"/>
a s láskou z duše té je ctít, <br class="calibre12"/>
a jak je zvykem v svátků toku, <br class="calibre12"/>
na Boží hod k nim přijíti <br class="calibre12"/>
neb po poště je zdraviti, <br class="calibre12"/>
by po celičký zbytek roku <br class="calibre12"/>
si na nás nepomyslili…<br class="calibre12"/>
A dlouhých let se dožili!</p>

<p class="mlpcislobasne">XXI</p>

<p class="mlpversebezpred">Víc slíbí láska něžných paní <br class="calibre12"/>
než příbuznost a přátelství.<br class="calibre12"/>
K ní práva svoje muži chrání, <br class="calibre12"/>
i když jim nad hlavami hřmí. <br class="calibre12"/>
Nu ovšem. Jenže vítr módy <br class="calibre12"/>
a rozmar, jejž má od přírody, <br class="calibre12"/>
společnost, její mínění…<br class="calibre12"/>
A dáma hned se promění.<br class="calibre12"/>
I víme též: co manžel míní, <br class="calibre12"/>
že ctnostné manželky má cit <br class="calibre12"/>
nezbytně v stálé úctě mít; <br class="calibre12"/>
rázem je konec s přítelkyní: <br class="calibre12"/>
a znenadání, snad to znáš — <br class="calibre12"/>
si hraje s láskou satanáš.</p>

<p class="mlpcislobasne">XXII</p>

<p class="mlpversebezpred">Koho mít rád? A komu věřit? <br class="calibre12"/>
Kdo nevrhá k nám zrady stín? <br class="calibre12"/>
Kdo dle tvé míry bude měřit <br class="calibre12"/>
každičké slovo, každý čin? <br class="calibre12"/>
Kdo klepy o nás neroznáší? <br class="calibre12"/>
Kdo něhy pln je k bídě naší? <br class="calibre12"/>
Kdo odpouští nám slabosti? <br class="calibre12"/>
Kdo neznudí nás ve zlosti?<br class="calibre12"/>
Oh, lovče přeludného stínu! <br class="calibre12"/>
Vzal vítr všecku námahu.<br class="calibre12"/>
Mít sebe rád měj odvahu, <br class="calibre12"/>
vážený čtenáři mých splínů, <br class="calibre12"/>
vzor hodný sama sebe — chceš? <br class="calibre12"/>
Nic pěknějšího nenajdeš.</p>

<p class="mlpcislobasne">XXIII</p>

<p class="mlpversebezpred">Lze zcela lehko uhodnouti, <br class="calibre12"/>
co schůzka měla vzápětí. <br class="calibre12"/>
Blouznivá láska, jež se hroutí, <br class="calibre12"/>
nemůže nic, než trpěti, <br class="calibre12"/>
než drtit duši oklamanou <br class="calibre12"/>
vášněmi, jež jen černěj planou <br class="calibre12"/>
v snech dívčiných. A Taťána <br class="calibre12"/>
teď neusíná do rána; <br class="calibre12"/>
ve zdravém těle marně brání <br class="calibre12"/>
se smutku smích a dívčí klid, <br class="calibre12"/>
pryč radost je, ten tam dní svit, <br class="calibre12"/>
a hasne mládí milé Táni.<br class="calibre12"/>
Tak jitro, sotva zrozené, <br class="calibre12"/>
stín bouře do tmy zažene.</p>

<p class="mlpcislobasne">XXIV</p>

<p class="mlpversebezpred">Žel, třikrát žel, Taťána vadne; <br class="calibre12"/>
a bledne v mrtvém mlčení. <br class="calibre12"/>
Nic nezčeří jí oči chladné, <br class="calibre12"/>
nic vlny duše nezpění. <br class="calibre12"/>
Sousedé vážně hlavy kloní: <br class="calibre12"/>
Čas manžela už najít pro ni… <br class="calibre12"/>
dí v starostlivém souhlase. <br class="calibre12"/>
Však dosti! Mám už na čase <br class="calibre12"/>
vám rozveselit fantazii <br class="calibre12"/>
šťastnější lásky obrazem. <br class="calibre12"/>
Chtě nechtě ale smuten jsem, <br class="calibre12"/>
vždyť s Táňou její bolest žiji; <br class="calibre12"/>
i sečkejte… jen chvíli snad… <br class="calibre12"/>
vždyť mám ji tolik, tolik rád.</p>

<p class="mlpcislobasne">XXV</p>

<p class="mlpversebezpred">Den za dnem přitahován dále <br class="calibre12"/>
půvabem mládí Olžina, <br class="calibre12"/>
dal Lenskij svobodě své vale <br class="calibre12"/>
a sám si pouta připíná.<br class="calibre12"/>
Je věčně s ní. A v okna tmící <br class="calibre12"/>
se dívá, sám s ní ve světnici.<br class="calibre12"/>
V sad, za ruku se držíce, <br class="calibre12"/>
jdou zrána skládat kytice. <br class="calibre12"/>
Však nemyslete; stydlivý je, <br class="calibre12"/>
a tenkrát jen si troufá hrát <br class="calibre12"/>
s pramínkem vlasů, který spad <br class="calibre12"/>
ze snědé milenčiny šíje, <br class="calibre12"/>
a líbat její sukně lem, <br class="calibre12"/>
když povzbudí ho úsměvem.</p>

<p class="mlpcislobasne">XXVI</p>

<p class="mlpversebezpred">Též někdy, Olgu lesem vodě, <br class="calibre12"/>
Vladimír román rozbalí, <br class="calibre12"/>
v němž mravný autor o přírodě <br class="calibre12"/>
ví víc než básník Ataly.<br class="calibre12"/>
I v něm však dvě, tři, čtyři stránky, <br class="calibre12"/>
kde líčí autor radovánky, <br class="calibre12"/>
jež děvčatům se nesluší, <br class="calibre12"/>
přeskočil, rudý po uši.<br class="calibre12"/>
Zas někdy v koutku pěkně sami <br class="calibre12"/>
nad šachovnicí sedali <br class="calibre12"/>
a s hlavou v dlaních bádali <br class="calibre12"/>
nad záhadnými figurkami.<br class="calibre12"/>
A on tak roztržitě hrál, <br class="calibre12"/>
že vlastní věž si někdy bral.</p>

<p class="mlpcislobasne">XXVII</p>

<p class="mlpversebezpred">I když se potom domů vrátí, <br class="calibre12"/>
zas Olgou jen se zabývá.<br class="calibre12"/>
Nad jejím albem čas si krátí, <br class="calibre12"/>
kresbami stránky pokrývá: <br class="calibre12"/>
tu vesničkou, tu parkem stinným, <br class="calibre12"/>
náhrobkem, chrámem Kypridiným, <br class="calibre12"/>
či opět lyrou s hrdličkou, <br class="calibre12"/>
kolorovanou celičkou.<br class="calibre12"/>
Též vzpomínky však psáti umí <br class="calibre12"/>
pod cizích lidí podpisy <br class="calibre12"/>
a něžný veršík složí si <br class="calibre12"/>
jak němý památník své dumy, <br class="calibre12"/>
sled milostného zasnění, <br class="calibre12"/>
jež od dávna se nemění.</p>

<p class="mlpcislobasne">XXVIII</p>

<p class="mlpversebezpred">Vždyť znáte slečen ze vsi alba, <br class="calibre12"/>
kde počmárán je každý list, <br class="calibre12"/>
kde dole citát, nad ním malba, <br class="calibre12"/>
kde city přítelkyň lze číst.<br class="calibre12"/>
Na štíru jsouce s pravopisem, <br class="calibre12"/>
verš všelijaký vepsaly sem, <br class="calibre12"/>
vždy zkomolený, to se ví, <br class="calibre12"/>
na věčnou paměť přátelství.<br class="calibre12"/>
Na první stránce připomínka:<br class="calibre12"/>
<span class="mlpznakkurziva11b">Qu’écrivez-vous sur ces tablettes? <br class="calibre12"/>
</span>A podpis: <span class="mlpznakkurziva11b">t. à. v. Annette</span>.<br class="calibre12"/>
A na poslední chytrá zmínka:<br class="calibre12"/>
<span class="mlpznakkurziva11b">„Víc nežli já kdo má tě rád, <br class="calibre12"/>
zkus pode mne se podepsat.“</span></p>

<p class="mlpcislobasne">XXIX</p>

<p class="mlpversebezpred">Tu najdeš všude bez výjimky <br class="calibre12"/>
dvou srdcí v ohni podobu; <br class="calibre12"/>
květ vedle další připomínky<br class="calibre12"/>
o lásce, věrné do hrobu;<br class="calibre12"/>
i nějaký bard od armády <br class="calibre12"/>
verš zlomyslný mívá tady.<br class="calibre12"/>
V ta alba, nač se nepřiznat, <br class="calibre12"/>
i já jsem kdysi psával rád, <br class="calibre12"/>
vždy maje přesvědčení plné, <br class="calibre12"/>
že vroucí moje plácání <br class="calibre12"/>
si najde vlídné uznání <br class="calibre12"/>
a nikdo v snaze zlomyslné <br class="calibre12"/>
nebude vážně rozjímat, <br class="calibre12"/>
zda dovedl jsem vtipně lhát.</p>

<p class="mlpcislobasne">XXX</p>

<p class="mlpversebezpred">Však vy, luxusní památníky <br class="calibre12"/>
z čertovské bibliotéky, <br class="calibre12"/>
jež naše módní veršovníky <br class="calibre12"/>
budete týrat na věky, <br class="calibre12"/>
vy všechny, ozdobené lehce <br class="calibre12"/>
Tolstého divotvorným štětcem, <br class="calibre12"/>
vy, do nichž Baratynskij psal — <br class="calibre12"/>
chci, aby Boží hrom vás vzal! <br class="calibre12"/>
Když vidím elegantní dámu <br class="calibre12"/>
svůj in-quarto mi podávat <br class="calibre12"/>
a od srdce hned psal bych rád <br class="calibre12"/>
hrst potměšilých epigramů, <br class="calibre12"/>
já, jehož zlostí čert by vzal, <br class="calibre12"/>
jí mám teď psáti madrigal!</p>

<p class="mlpcislobasne">XXXI</p>

<p class="mlpversebezpred">Lenskij ho ovšem nenapíše <br class="calibre12"/>
v památní knížky Olžiny.<br class="calibre12"/>
Muž, který samou láskou dýše, <br class="calibre12"/>
je na vtip příliš nevinný.<br class="calibre12"/>
Ať Olga mluví, sedí tiše, <br class="calibre12"/>
ať pohne se, on o všem píše: <br class="calibre12"/>
a z pravdy, jež nic nestírá, <br class="calibre12"/>
proud elegií vyvírá.<br class="calibre12"/>
I v tobě, Jazykove, žije <br class="calibre12"/>
týž okřídlený srdce vzruch, <br class="calibre12"/>
opěváš — koho, ví jen Bůh, <br class="calibre12"/>
a sebrané tvé elegie <br class="calibre12"/>
ti půjdou někdy v příštích dnech <br class="calibre12"/>
za svědky o tvých osudech.</p>

<p class="mlpcislobasne">XXXII</p>

<p class="mlpversebezpred">Zde tiše! Pozor na kritiky!<br class="calibre12"/>
Tu jeden přísně káže nám <br class="calibre12"/>
zaškrtit elegické vzlyky <br class="calibre12"/>
a dát se k jiným končinám.<br class="calibre12"/>
A křičí: „Nechte pláče, braši, <br class="calibre12"/>
ve vašich verších věčně straší <br class="calibre12"/>
<span class="mlpznakkurziva11b">stesk minulosti, dávný žal:<br class="calibre12"/>
</span>Už dosti! Změňte ideál!“<br class="calibre12"/>
— Máš pravdu. Hledej s námi tedy <br class="calibre12"/>
škrabošku, kinžál, polnici, <br class="calibre12"/>
myšlenek mrtvě ležící <br class="calibre12"/>
kapitál probuď z jeho bědy.<br class="calibre12"/>
To myslíš?“ — „Kdež! Co za nápad! <br class="calibre12"/>
Pánové, ódy máte psát,</p>

<p class="mlpcislobasne">XXXIII</p>

<p class="mlpversebezpred">jak psávali v čas zašlé módy, <br class="calibre12"/>
hrdinným, mocným úhozem…“<br class="calibre12"/>
— Jak? Jenom triumfální ódy?<br class="calibre12"/>
Toť pěšky jako za vozem.<br class="calibre12"/>
Mlč! Vzpomeň si na Dmitrijeva, <br class="calibre12"/>
jak jeho satira se hněvá <br class="calibre12"/>
na dovedného psavce ód!<br class="calibre12"/>
A že ti ten je obzvlášť vhod!? —<br class="calibre12"/>
„Vše v elegii nic je pouhé, <br class="calibre12"/>
cíl její prázdný, žalný je.<br class="calibre12"/>
A óda vždy ji přebije <br class="calibre12"/>
svou vznešeností…“ Moh bych dlouhé <br class="calibre12"/>
vést spory, líp však mlčet jest.<br class="calibre12"/>
Nač sváry století dvou vést?</p>

<p class="mlpcislobasne">XXXIV</p>

<p class="mlpversebezpred">I svobody i slávy žádal <br class="calibre12"/>
si Lenskij, v snách se toulaje.<br class="calibre12"/>
I byl by jistě ódy skládal — <br class="calibre12"/>
jen kdyby Olga četla je.<br class="calibre12"/>
Když teskný básník v stínu listí <br class="calibre12"/>
své plody smí své milé čísti<br class="calibre12"/>
— stává se to kdy, poeto? —<br class="calibre12"/>
prý nejkrásnější dar je to.<br class="calibre12"/>
A jak by nebyl šťasten v lásce <br class="calibre12"/>
ten skromný milovník, když čte <br class="calibre12"/>
zamilované písně své <br class="calibre12"/>
své unylé a milé krásce — <br class="calibre12"/>
byť mezitím ta spanilá <br class="calibre12"/>
bůhvíkam v duchu bloudila.</p>

<p class="mlpcislobasne">XXXV</p>

<p class="mlpversebezpred">Já ovšem každé snů svých pláně, <br class="calibre12"/>
svých harmonických hříček vzlet <br class="calibre12"/>
jsem zvyklý číst jen staré ňáně, <br class="calibre12"/>
mé přítelkyni z dětských let.<br class="calibre12"/>
Když oběd dobře nedělá mi <br class="calibre12"/>
a náhodou jde ke mně známý, <br class="calibre12"/>
i toho zkouším uspati <br class="calibre12"/>
svou tragédií. Nevrátí <br class="calibre12"/>
se dlouho pak. Když v chvíli plaché <br class="calibre12"/>
se toulám nad jezerem svým <br class="calibre12"/>
a stesku pln jsem, hledám rým, <br class="calibre12"/>
vylekám vždycky hejno kachen, <br class="calibre12"/>
jež nechtějíce slyšeti <br class="calibre12"/>
zvuk sladkých strof, hned odletí.</p>

<p class="mlpcislobasne">XXXVI</p>

<p class="mlpversebezpred">—&#160;—&#160;—</p>

<p class="mlpcislobasne">XXXVII</p>

<p class="mlpversebezpred">Nu dost! Vraťme se k Evženovi! <br class="calibre12"/>
Jen trpělivost, prosím vás.<br class="calibre12"/>
Má báseň dopodrobna poví <br class="calibre12"/>
vám teď, co dělal všechen čas <br class="calibre12"/>
náš anachoreta. Však hleďme: <br class="calibre12"/>
den co den v létě vstával k sedmé <br class="calibre12"/>
a v lehkém ranním šatě svém <br class="calibre12"/>
zamířil k říčce pod vrchem.<br class="calibre12"/>
Tam, napodobě pěvce Lary, <br class="calibre12"/>
Hellespont tento přeplaval, <br class="calibre12"/>
načež si ke snídani vzal <br class="calibre12"/>
svůj špatný žurnál, trochu starý, <br class="calibre12"/>
a oblékal se…</p>

<p class="mlpcislobasne">XXXVIII</p>

<p class="mlpversebezpred">—&#160;—&#160;—</p>

<p class="mlpcislobasne">XXXIX</p>

<p class="mlpversebezpred">Dost knih a spánku, toulky zdravé, <br class="calibre12"/>
stín lesa, bystřin zurčení, <br class="calibre12"/>
pak úsměv selské dívky hravé, <br class="calibre12"/>
jež polibek včas ocení, <br class="calibre12"/>
kůň ohnivý, jenž zná však pána, <br class="calibre12"/>
k obědu jídla nepřebraná <br class="calibre12"/>
a láhev vína bílého, <br class="calibre12"/>
samota, ticho. Vizte ho — <br class="calibre12"/>
toť Oněginův život ryzí; <br class="calibre12"/>
jemu se oddal jako snu, <br class="calibre12"/>
v svém klidu nesčítaje dnů <br class="calibre12"/>
krásného léta, jež nám mizí, <br class="calibre12"/>
a zapomenul přátel, měst <br class="calibre12"/>
i nudy vrtošivých cest.</p>

<p class="mlpcislobasne">XL</p>

<p class="mlpversebezpred">Karikaturou jižní zimy <br class="calibre12"/>
severní naše léto je.<br class="calibre12"/>
Jen mihne se a už mlh dýmy <br class="calibre12"/>
nám zastřou okna pokoje.<br class="calibre12"/>
Nač jeho zdáním klamat sebe? <br class="calibre12"/>
Podzimem dýchalo již nebe, <br class="calibre12"/>
bez slunce den se krátil již <br class="calibre12"/>
a lesů tajuplná tiš <br class="calibre12"/>
se v teskném větru obnažila.<br class="calibre12"/>
Kraj mizel v šedi, mlhou stlán, <br class="calibre12"/>
a pokřik husích karavan <br class="calibre12"/>
již táhl k jihu; přiblížila <br class="calibre12"/>
se doba nudy, tma a chlad.<br class="calibre12"/>
U dvora stál již listopad.</p>

<p class="mlpcislobasne">XLI</p>

<p class="mlpversebezpred">Sychravé úsvity teď začnou <br class="calibre12"/>
mžít polem, v němž šum práce zmlk. <br class="calibre12"/>
K silnici s vlčicí svou lačnou <br class="calibre12"/>
se plíží potutelně vlk.<br class="calibre12"/>
Kůň, vyděšený jeho pachem, <br class="calibre12"/>
zařičel pod svým jezdcem strachem, <br class="calibre12"/>
a pohodnut jím, dal se v běh.<br class="calibre12"/>
Žvýkají krávy ve chlévech, <br class="calibre12"/>
neb pastýř je už nevyvede <br class="calibre12"/>
a přes rozmoklá strniska <br class="calibre12"/>
už sotva na ně zapíská.<br class="calibre12"/>
Však v jizbě zpěv — tam dívka přede <br class="calibre12"/>
a smolná louč jí zvečera <br class="calibre12"/>
přátelsky praská do šera.</p>

<p class="mlpcislobasne">XLII</p>

<p class="mlpversebezpred">A hle, již mrazem dech se úží, <br class="calibre12"/>
květ jinovatky stříbří pláň…<br class="calibre12"/>
A čtenář, zvyklý na rým: růži, <br class="calibre12"/>
jej přijímá jak nutnou daň.<br class="calibre12"/>
Na říčce jako na parketu <br class="calibre12"/>
vše leskne se a v bruslí letu <br class="calibre12"/>
houf chlapců v běhu zápasí.<br class="calibre12"/>
Led pod bruslemi hvízdá si.<br class="calibre12"/>
Plout po vodě se husa chystá, <br class="calibre12"/>
a po ledu už najednou <br class="calibre12"/>
jde kolébavou chůzí svou <br class="calibre12"/>
a klouzne, padne dozajista.<br class="calibre12"/>
Roj bílých hvězdiček se mih.<br class="calibre12"/>
To padá, padá první sníh.</p>

<p class="mlpcislobasne">XLIII</p>

<p class="mlpversebezpred">Co za dnů těch se dělat sluší?<br class="calibre12"/>
Jít na procházku? Z venkova <br class="calibre12"/>
teď čiší nuda, jež v tvé duši <br class="calibre12"/>
vše v jednotvárnost pochová. <br class="calibre12"/>
Snad projíždět se v sedle stepí? <br class="calibre12"/>
Vždyť vidět musel by i slepý, <br class="calibre12"/>
jak děsí koně kluzký led, <br class="calibre12"/>
že nechce dál a nechce zpět.<br class="calibre12"/>
Hleď z oken na oblačné čmouhy <br class="calibre12"/>
či čti: tu W (alter) Scott, tu Pradt! <br class="calibre12"/>
Že ne? Tož do účtů se dát!<br class="calibre12"/>
Zlob se či pij — však večer dlouhý <br class="calibre12"/>
ti uteče a zítra též — <br class="calibre12"/>
tak slavně zimu přežiješ.</p>

<p class="mlpcislobasne">XLIV</p>

<p class="mlpversebezpred">Evžen jak Childe Harold si veda, <br class="calibre12"/>
sotva se líně ráno zved, <br class="calibre12"/>
v ledové vaně svěžest hledá, <br class="calibre12"/>
a vnořen v poustevny své svět, <br class="calibre12"/>
nad životem svým uvažuje, <br class="calibre12"/>
a když si tágo nakříduje, <br class="calibre12"/>
od dopoledne koulí pár <br class="calibre12"/>
prohání přes svůj biliár.<br class="calibre12"/>
Když se pak nad ves večer chýlí, <br class="calibre12"/>
Oněgin koule zavírá, <br class="calibre12"/>
neb na stole se prostírá, <br class="calibre12"/>
a Evžen čeká: každou chvíli <br class="calibre12"/>
tu může s trojkou Lenskij být. <br class="calibre12"/>
Tož rychle na stůl, jíst a pít!</p>

<p class="mlpcislobasne">XLV</p>

<p class="mlpversebezpred">Od Cliquotky či od Moëtů <br class="calibre12"/>
blahoslavené víno hned <br class="calibre12"/>
v lahvičce zmrzlé pro poetu <br class="calibre12"/>
se staví na stůl, než si sed.<br class="calibre12"/>
Jak jiskřívalo Hippokrénou, <br class="calibre12"/>
svou lehkou hrou a šumnou pěnou, <br class="calibre12"/>
duhovým podobenstvím svým <br class="calibre12"/>
mě jímajíc. Já posledním <br class="calibre12"/>
svým grošem platíval jsem za ně, <br class="calibre12"/>
pamatujete, přátelé?<br class="calibre12"/>
A jak tak teklo vesele, <br class="calibre12"/>
co hloupostí mi vnuklo maně, <br class="calibre12"/>
co bujných veršů, jaký smích, <br class="calibre12"/>
co hádek a snů rozkošných!</p>

<p class="mlpcislobasne">XLVI</p>

<p class="mlpversebezpred">Já poznal však, žaludku mému <br class="calibre12"/>
šum pěn že nejde k duhu již.<br class="calibre12"/>
A proto přednost <span class="mlpznakkurziva11b">bordeauxskému</span> <br class="calibre12"/>
teď před <span class="mlpznakkurziva11b">šampaňským</span> dávám spíš. <br class="calibre12"/>
Nesnesu ho již, musím říci, <br class="calibre12"/>
neb podobá se milovnici, <br class="calibre12"/>
jež oslní a rozdává, <br class="calibre12"/>
a prázdná je a svéhlavá.<br class="calibre12"/>
Však <span class="mlpznakkurziva11b">Bordeaux</span> mi jak přítel slouží, <br class="calibre12"/>
jenž je mi vždy i v času zlém <br class="calibre12"/>
a všude dobrým soudruhem, <br class="calibre12"/>
jenž s námi o bolest, když souží, <br class="calibre12"/>
i o prázdeň se rozdělí.<br class="calibre12"/>
Buď zdrávo, <span class="mlpznakkurziva11b">Bordeaux</span>, příteli!</p>

<p class="mlpcislobasne">XLVII</p>

<p class="mlpversebezpred">Krb přestal praskat; pod popelem <br class="calibre12"/>
jen zlatý uhel řeřaví.<br class="calibre12"/>
Šum dříví v kouři rozechvělém <br class="calibre12"/>
zní elegií doubravy.<br class="calibre12"/>
A teplo dýchá. Do komína <br class="calibre12"/>
dým dýmek stoupá. Pohár vína <br class="calibre12"/>
se ještě perlí ve zraku.<br class="calibre12"/>
A roste mlha soumraku.<br class="calibre12"/>
(Mám rád ten hovor v šeru zmlklém, <br class="calibre12"/>
když vína jsme si zavdali, <br class="calibre12"/>
tu chvíli, kterou nazvali <br class="calibre12"/>
hodinkou mezi psem a vlkem, <br class="calibre12"/>
však proč, to dnes kdo sotva ví.) <br class="calibre12"/>
Dvojice přátel rozpráví:</p>

<p class="mlpcislobasne">XLVIII</p>

<p class="mlpversebezpred">„Co s Taťánou? Co se sousedy?<br class="calibre12"/>
Co s ohnivou je Olgou tvou?“<br class="calibre12"/>
— Dolej mi ještě naposledy… <br class="calibre12"/>
dost, drahý… všichni zdrávi jsou <br class="calibre12"/>
a pozdravovat poručili.<br class="calibre12"/>
A kterak zkrásněla, můj milý, <br class="calibre12"/>
teď ňadra, šíje Olgy mé…<br class="calibre12"/>
Dušinka! … jednou musíme <br class="calibre12"/>
k nim zajeti. Ty budou rády.<br class="calibre12"/>
Jen dvakrát na skok jsi tam byl, <br class="calibre12"/>
a třebaže jsi přislíbil, <br class="calibre12"/>
teď zavřel jsi se v domě tady.<br class="calibre12"/>
A jsem to Honza… nebo spím…<br class="calibre12"/>
Vždyť tenhle týden zván jsi k nim. —</p>

<p class="mlpcislobasne">XLIX</p>

<p class="mlpversebezpred">„Já?“ — Ovšemže ty. Taťána má <br class="calibre12"/>
v sobotu svátek. Prosí tě <br class="calibre12"/>
i Olinka i matka sama <br class="calibre12"/>
a čekají tě určitě. — <br class="calibre12"/>
„Tam ale bude asi hostí <br class="calibre12"/>
i všelijaké luzy dosti…“<br class="calibre12"/>
— Tvá fantazie přepíná.<br class="calibre12"/>
Kdo by tam byl? Jen rodina.<br class="calibre12"/>
Je to přec příležitost vhodná.<br class="calibre12"/>
Pojedeš? — „Dobrá!“ — To jsem rád, — <br class="calibre12"/>
a přitom vypil kamarád <br class="calibre12"/>
na zdraví sousedčino do dna.<br class="calibre12"/>
A začal opět od kraje <br class="calibre12"/>
o Olze své: to láska je!</p>

<p class="mlpcislobasne">L</p>

<p class="mlpversebezpred">Byl šťasten. Již dva týdny pouze, <br class="calibre12"/>
a tma manželské ložnice <br class="calibre12"/>
odhalí záhy jeho touze <br class="calibre12"/>
své tajemství. Oh, tesknice, <br class="calibre12"/>
oh, okamžiky opojené, <br class="calibre12"/>
v nichž milenec si nevzpomene, <br class="calibre12"/>
že za dnů svého manželství <br class="calibre12"/>
i o hoři a nudě zví, <br class="calibre12"/>
tím strašnější, že netušena.<br class="calibre12"/>
My, nepřející rodině, <br class="calibre12"/>
v ní zříme trapnost jedině, <br class="calibre12"/>
jen román v duchu Lafontaina… <br class="calibre12"/>
však chudák Lenskij předurčen <br class="calibre12"/>
byl srdcem svým pro život ten.</p>

<p class="mlpcislobasne">LI</p>

<p class="mlpversebezpred">Byl milován… A dozajista <br class="calibre12"/>
v to věřil a tím šťasten byl. <br class="calibre12"/>
Blažen, čí víra je tak jistá, <br class="calibre12"/>
kdo chladný rozum oblomil <br class="calibre12"/>
a vžil se v poklidnou svou něhu <br class="calibre12"/>
jak zpitý poutník na noclehu <br class="calibre12"/>
či, něžněji, jak motýlek, <br class="calibre12"/>
jenž na květ žíznivě se smek; <br class="calibre12"/>
však k pláči ten, kdo vše dřív vidí, <br class="calibre12"/>
kdo nezná v žití závrati, <br class="calibre12"/>
kdo vše na ruby převrátí <br class="calibre12"/>
a slovo, pohyb nenávidí, <br class="calibre12"/>
čí cit zmrazila zkušenost, <br class="calibre12"/>
kdo žil, jsa iluzí všech prost.</p>

</div>
</body>
</html>