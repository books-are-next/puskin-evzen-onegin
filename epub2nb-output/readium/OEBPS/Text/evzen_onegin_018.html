<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Evžen Oněgin</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection15">

<p class="mlpcislobasne">I</p>

<p class="mlpversebezpred">Když všiml si, že Lenskij zmizel, <br class="calibre12"/>
Oněgin, opět znuděný, <br class="calibre12"/>
zatrpkle vedle Olgy sklízel <br class="calibre12"/>
radostné ovoce své msty.<br class="calibre12"/>
I Olga za ním mrzela se; <br class="calibre12"/>
chtěla by s Lenským sedět zase, <br class="calibre12"/>
a kotilion tak couravý <br class="calibre12"/>
jí mučivě zněl do hlavy.<br class="calibre12"/>
Než vše má konec. Večeřeli.<br class="calibre12"/>
Pak stlali jim, kde šlo to jen.<br class="calibre12"/>
A každý dychtil, unaven, <br class="calibre12"/>
už po spánku. A brzo celý <br class="calibre12"/>
dům spal. Jen Oněgin jel z vrat <br class="calibre12"/>
za pozdní noci domů spát.</p>

<p class="mlpcislobasne">II</p>

<p class="mlpversebezpred">Vše zklidnilo se. Ze salónu <br class="calibre12"/>
v snách chrápe těžký Pusťakov <br class="calibre12"/>
s těžkou svou ženou na sto honů. <br class="calibre12"/>
Bujanov, Gvozdin, Pětuškov, <br class="calibre12"/>
i Fljanov, žaludek ho děsí, <br class="calibre12"/>
na židle lehli v jídelně si.<br class="calibre12"/>
Na zemi Francouz, ležící <br class="calibre12"/>
v kazajce, v staré čepici.<br class="calibre12"/>
Děvčata ve světnici Táni <br class="calibre12"/>
a Olgy v sen se vnořila.<br class="calibre12"/>
Samotna, hledíc do bíla <br class="calibre12"/>
měsícem ozářených strání, <br class="calibre12"/>
bdí Taťána a dívá se <br class="calibre12"/>
do polí v teskném úžase.</p>

<p class="mlpcislobasne">III</p>

<p class="mlpversebezpred">To jeho vstup, v nějž nedoufala, <br class="calibre12"/>
to v jeho očích něhy kmit, <br class="calibre12"/>
pozornost k Olze neustálá <br class="calibre12"/>
hluboce rozrušily klid <br class="calibre12"/>
bolestné duše. Co se dálo?<br class="calibre12"/>
A do srdce, jež nechápalo, <br class="calibre12"/>
zaťala žárlivost svůj spár.<br class="calibre12"/>
Jako by chladných rukou pár <br class="calibre12"/>
jí sevřel je. Tou temnou mukou <br class="calibre12"/>
Taťána padá v hlubinu, <br class="calibre12"/>
z níž šeptá do tmy: „Zahynu, <br class="calibre12"/>
však krásná je smrt z jeho rukou. <br class="calibre12"/>
Nereptám. Což to pomůže?<br class="calibre12"/>
Vždyť štěstí mi dát nemůže.“</p>

<p class="mlpcislobasne">IV</p>

<p class="mlpversebezpred">Však dál jen, dál! Mých postav sbory <br class="calibre12"/>
se rozmnožiti hotoví.<br class="calibre12"/>
Pět verst jenom od Krásné Hory, <br class="calibre12"/>
vesnice Vladimírovy, <br class="calibre12"/>
je živ a zdráv v své poušti dosud <br class="calibre12"/>
a filosovsky bere osud <br class="calibre12"/>
Zareckij, kdysi bujný pán <br class="calibre12"/>
a karbanický ataman, <br class="calibre12"/>
sloup party, tribun nad sklenicí, <br class="calibre12"/>
teď dobrý však a nevinný, <br class="calibre12"/>
svobodný otec rodiny <br class="calibre12"/>
a řádný statkář, druhy ctící, <br class="calibre12"/>
a dokonce i poctivec.<br class="calibre12"/>
Tak vrací se svět k dobru přec!</p>

<p class="mlpcislobasne">V</p>

<p class="mlpversebezpred">Dřív za statečnost bývala mu <br class="calibre12"/>
vzdávána úcta bezhlesá.<br class="calibre12"/>
On, pravda, uměl na pět sáhů <br class="calibre12"/>
z pistole trefit do esa.<br class="calibre12"/>
A nadto: kdysi do šarvátky <br class="calibre12"/>
se dostal, ještě z vína vratký, <br class="calibre12"/>
a ač byl na mol, statný kůň <br class="calibre12"/>
ho shodil bez úhony v tůň.<br class="calibre12"/>
I dostal se tak do zajetí <br class="calibre12"/>
Francouzům, vzácné rukojmí! <br class="calibre12"/>
Regulus nový, božstvo cti, <br class="calibre12"/>
zas připraven vše vytrpěti, <br class="calibre12"/>
by pít moh u Verryho jen <br class="calibre12"/>
tři láhve na dluh den co den.</p>

<p class="mlpcislobasne">VI</p>

<p class="mlpversebezpred">A jindy zase pro zábavu <br class="calibre12"/>
si žerty tropil z hlupáků, <br class="calibre12"/>
ba, dovedl i moudrou hlavu <br class="calibre12"/>
přivésti do zlých rozpaků.<br class="calibre12"/>
Ač pro švandu zas příliš vzletnou <br class="calibre12"/>
kolikrát dostal na pamětnou <br class="calibre12"/>
a jako hlupák mnohdy pad <br class="calibre12"/>
do léčky, kterou jiným klad, <br class="calibre12"/>
vždy vesele se uměl hádat, <br class="calibre12"/>
i chytrým se i tupým zdát, <br class="calibre12"/>
když čas byl, chytře umlkat, <br class="calibre12"/>
když čas byl, zlomyslně vpadat, <br class="calibre12"/>
štvát mladé druhy častokrát <br class="calibre12"/>
a na kord, pistole je hnát, </p>

<p class="mlpcislobasne">VII</p>

<p class="mlpversebezpred">neb také ke smíru je dovést <br class="calibre12"/>
a na večeři s nimi jít <br class="calibre12"/>
a lží pak, šprýmem jejich pověst <br class="calibre12"/>
neviditelně zostudit.<br class="calibre12"/>
Alia tempora! Teď míjí <br class="calibre12"/>
(jako žert lásky, podobný jí) <br class="calibre12"/>
výbojnost s mládím téměř vždy. <br class="calibre12"/>
Jak řekl jsem, můj Zareckij <br class="calibre12"/>
ve stínu střemchy, akácie <br class="calibre12"/>
jak pravý mudrlant je živ, <br class="calibre12"/>
a jako ty, svět opustiv, <br class="calibre12"/>
kapustu sází, Horatie, <br class="calibre12"/>
chov husí, kachen po ruce <br class="calibre12"/>
a děti učí azbuce.</p>

<p class="mlpcislobasne">VIII</p>

<p class="mlpversebezpred2">Nebyl to
hlupák. Jeho citů <br class="calibre12"/>
si Evžen sotva vážil snad, <br class="calibre12"/>
však jeho zdravý rozum v skrytu <br class="calibre12"/>
se brzo naučil mít rád.<br class="calibre12"/>
Bavila ho ta hlava chytrá, <br class="calibre12"/>
když scházeli se. A tak z jitra, <br class="calibre12"/>
když Zareckij se objevil, <br class="calibre12"/>
se ani příliš nedivil.<br class="calibre12"/>
Však Zareckij, ač přítel jeho, <br class="calibre12"/>
dnes mnoho řečí nevedl <br class="calibre12"/>
a s úšklebkem, jak dovedl, <br class="calibre12"/>
mu podal dopis od Lenského. <br class="calibre12"/>
Oněgin udiven vzal list <br class="calibre12"/>
a pro sebe jej začal číst.</p>

<p class="mlpcislobasne">IX</p>

<p class="mlpversebezpred">A hle, byla to výzva, pádně <br class="calibre12"/>
mu vypovídající boj.<br class="calibre12"/>
Uctivě, jasně však a chladně <br class="calibre12"/>
zval Lenskij druha na souboj. <br class="calibre12"/>
Oněgin přečtl stručné psaní, <br class="calibre12"/>
obrátil se a bez váhání <br class="calibre12"/>
děl k osudnému poslu jen:<br class="calibre12"/>
„Nu co? Jsem <span class="mlpznakkurziva11b">vždycky připraven</span>!“ <br class="calibre12"/>
Zareckij vstal a beze slova <br class="calibre12"/>
pozdravil Evžena a šel, <br class="calibre12"/>
protože doma práci měl.<br class="calibre12"/>
Leč Evžen, uváživ vše znova, <br class="calibre12"/>
když dávno za dveřmi byl host, <br class="calibre12"/>
sám na sebe měl náhle zlost.</p>

<p class="mlpcislobasne">X</p>

<p class="mlpversebezpred">A právem. Když tak meditoval, <br class="calibre12"/>
sám musel přiznat v úděsu, <br class="calibre12"/>
že velmi mizerně se choval: <br class="calibre12"/>
za prvé neměl na plesu <br class="calibre12"/>
házeti v zlomyslnou sázku <br class="calibre12"/>
Lenského věrnou, něžnou lásku. <br class="calibre12"/>
A za druhé: lze odpustit, <br class="calibre12"/>
když básníka sved zbrklý cit, <br class="calibre12"/>
vždyť je mu osmnáct let právě. <br class="calibre12"/>
Však on, jenž má ho tolik rád, <br class="calibre12"/>
se neměl předsudkem dát hnát <br class="calibre12"/>
tak lehce jak míč nohou v trávě; <br class="calibre12"/>
jak čestný, moudrý člověk moh <br class="calibre12"/>
jednat — a ne jak vzteklý hoch.</p>

<p class="mlpcislobasne">XI</p>

<p class="mlpversebezpred">Vždyť mohl upřímně vše říci <br class="calibre12"/>
a nezuřiti jako zvěř.<br class="calibre12"/>
To mladé srdce láskou vřící <br class="calibre12"/>
měl usmířit. Však beř, kde beř, <br class="calibre12"/>
je pozdě, nelze pomoci si…<br class="calibre12"/>
A zle je — myslil si — kam vmísí <br class="calibre12"/>
se tenhle starý duelant, <br class="calibre12"/>
zlý mluvka, pletichářský drant… <br class="calibre12"/>
Snad Evžen pohrdáním zhostí <br class="calibre12"/>
se jeho vtipů klevetných.<br class="calibre12"/>
Jak rozetne však hlupců smích? <br class="calibre12"/>
Tak vypadá soud společnosti!<br class="calibre12"/>
Náš idol i cti pružina!<br class="calibre12"/>
Hle, na čem svět náš spočíná!</p>

<p class="mlpcislobasne">XII</p>

<p class="mlpversebezpred">Neschopen hněvem sebevlády, <br class="calibre12"/>
poeta čeká odpověď.<br class="calibre12"/>
Však jeho tlampač už je tady <br class="calibre12"/>
a pyšně referuje teď.<br class="calibre12"/>
Žárlivec září! Vše jde hladce. <br class="calibre12"/>
Měl jenom strach, aby mu zrádce <br class="calibre12"/>
neunik z hrsti, buď jak buď, <br class="calibre12"/>
a výmluvami aby hruď <br class="calibre12"/>
zachránit nechtěl před pistolí.<br class="calibre12"/>
Ta bázeň už ho nejitří: <br class="calibre12"/>
hned za svítání nazítří <br class="calibre12"/>
se sejdou za mlýnicí v poli <br class="calibre12"/>
a druh po druhu k rameni <br class="calibre12"/>
či v stehno výstřel vymění.</p>

<p class="mlpcislobasne">XIII</p>

<p class="mlpversebezpred">Svou koketu vždy nenávidět <br class="calibre12"/>
se rozhodnul, a nechtěje <br class="calibre12"/>
již před soubojem Olgu vidět, <br class="calibre12"/>
na slunce vzhléd pln naděje, <br class="calibre12"/>
a mávnuv rukou, plný jedu, <br class="calibre12"/>
octl se rovnou — u sousedů. <br class="calibre12"/>
Zamýšlel Olince vzít klid, <br class="calibre12"/>
svým příjezdem ji překvapit, <br class="calibre12"/>
však ani zdání: jako dříve <br class="calibre12"/>
Olinka z dveří vylétla <br class="calibre12"/>
vstříc chudákovi do světla, <br class="calibre12"/>
naději podobna jsouc tklivé, <br class="calibre12"/>
čiperná, klidná, veselá — <br class="calibre12"/>
a proč by býti neměla?</p>

<p class="mlpcislobasne">XIV</p>

<p class="mlpversebezpred">„Proč jste tak brzo odjel včera?“ <br class="calibre12"/>
tak znenadání ptala se.<br class="calibre12"/>
A v Lenském tála nedůvěra, <br class="calibre12"/>
v zmatených citů zápase <br class="calibre12"/>
mizela žárlivost jak sněhy <br class="calibre12"/>
před tímto zrakem plným něhy, <br class="calibre12"/>
před dívkou jasem zalitou, <br class="calibre12"/>
před prostou, svěží duší tou…<br class="calibre12"/>
I hledí v sladkém zmatku k&#160;zemi; <br class="calibre12"/>
i vidí: Vždyť mě miluje!<br class="calibre12"/>
Pln kajícnosti v duchu je, <br class="calibre12"/>
už už by šeptal: Odpusťte mi, <br class="calibre12"/>
však beze slov je citů splav: <br class="calibre12"/>
je šťasten a je téměř zdráv.</p>

<p class="mlpcislobasne">XVI</p>

<p class="mlpversebezpred">A Lenskij, do melancholie <br class="calibre12"/>
zas ponořiv se, neměl sil <br class="calibre12"/>
jí připomenout historie <br class="calibre12"/>
z včerejška. Jen si pomyslil: <br class="calibre12"/>
Nestrpím, aby bídný zrádce <br class="calibre12"/>
lží krásných slov, šeptaných sladce, <br class="calibre12"/>
pokoušel srdce, které ctím.<br class="calibre12"/>
A já, jen já ji zachráním.<br class="calibre12"/>
Nestrpím, aby jedovatý <br class="calibre12"/>
červ rozežral stvol lilie.<br class="calibre12"/>
A aby, sotva rozvije <br class="calibre12"/>
se květ, zas zvad u jeho paty.<br class="calibre12"/>
A krátký smysl řečem těm:<br class="calibre12"/>
Je čas, že stříleti se jdem.</p>

<p class="mlpcislobasne">XVIII</p>

<p class="mlpversebezpred">Kdyby byl věděl, jaká rána <br class="calibre12"/>
v Tánině srdci hořela!<br class="calibre12"/>
A kdyby Táňa, hořem štvaná, <br class="calibre12"/>
věděti mohla, věděla, <br class="calibre12"/>
že zítra nad hrobů svých stínem <br class="calibre12"/>
se střetnou Lenskij s Oněginem, <br class="calibre12"/>
snad její láska spanilá <br class="calibre12"/>
by oba opět smířila!<br class="calibre12"/>
Však náhoda zlá tomu chtěla, <br class="calibre12"/>
že nikdo neměl tušení.<br class="calibre12"/>
Oněgin kryl se v mlčení,<br class="calibre12"/>
Taťána potajmu se chvěla; <br class="calibre12"/>
jediná Táňa mohla snad, <br class="calibre12"/>
však její bystrozrak už zvad.</p>

<p class="mlpcislobasne">XIX</p>

<p class="mlpversebezpred">Lenskij byl večer roztržitý.<br class="calibre12"/>
Hned zmlklý, veselý byl zas.<br class="calibre12"/>
Ten, jemuž Múzy vedou city, <br class="calibre12"/>
podléhá dojmům ovšem snáz.<br class="calibre12"/>
I usednuv ke klavichordu, <br class="calibre12"/>
bral stejný akord po akordu.<br class="calibre12"/>
Přes Olgu šeptal do dáli:<br class="calibre12"/>
„Jsem přece šťasten, pravda-li?“ <br class="calibre12"/>
Noc padla však, čas jet. A vroucí <br class="calibre12"/>
stesk lásky do srdce mu pad.<br class="calibre12"/>
Bušilo, když jí v dlaně klad <br class="calibre12"/>
svou ruku, srdce jeho mroucí. <br class="calibre12"/>
Hleděla naň. Tak smutný byl.<br class="calibre12"/>
„Co je vám?“ — Nic. — A vykročil.</p>

<p class="mlpcislobasne">XX</p>

<p class="mlpversebezpred">Když vrátil se, vzhléd na pistole <br class="calibre12"/>
a zase do pouzdra je dal, <br class="calibre12"/>
vyhlédl do zahrady holé, <br class="calibre12"/>
rozsvítil, Schillera si vzal, <br class="calibre12"/>
chtěl čísti, ale mezi řádky <br class="calibre12"/>
mu běžel Olžin obraz sladký <br class="calibre12"/>
a každým srdce úderem <br class="calibre12"/>
byl krásnější a čistší v něm.<br class="calibre12"/>
A kniha vypadla mu z dlaně. <br class="calibre12"/>
Vzal pero; láskou vedeno, <br class="calibre12"/>
básnilo jako zblázněno, <br class="calibre12"/>
proud veršů šuměl. Hledí na ně <br class="calibre12"/>
a čte a roznícený je <br class="calibre12"/>
jak D(ělvig), když se opije.</p>

<p class="mlpcislobasne">XXI</p>

<p class="mlpversebezpred">Nuž, přečtěme si tyto rýmy, <br class="calibre12"/>
jež do dneška si chráníme:<br class="calibre12"/>
„Kam jste jen, kam jste odešli mi, <br class="calibre12"/>
vy zlatí dnové vesny mé?<br class="calibre12"/>
Co přinese mi zítřek, co jen?<br class="calibre12"/>
Marně zřím k němu nespokojen, <br class="calibre12"/>
v hluboké noci mlčí skryt.<br class="calibre12"/>
Však vždycky nutno osud ctít. <br class="calibre12"/>
Padnu-li s prostřelenou hlavou, <br class="calibre12"/>
či odejdu-li nezraněn, <br class="calibre12"/>
vše dobré je: život i sen <br class="calibre12"/>
jdou oba v hodinu svou pravou. <br class="calibre12"/>
Buď žehnán klopotný dne lán, <br class="calibre12"/>
i příchod tmy buď požehnán!</p>

<p class="mlpcislobasne">XXII</p>

<p class="mlpversebezpred">Až zítra Jitřenky svit nový <br class="calibre12"/>
den rozehraje nade mnou, <br class="calibre12"/>
já klesnu možná pod žulový <br class="calibre12"/>
náhrobek v kobku tajemnou <br class="calibre12"/>
a verše mé, mé sny, mé mládí <br class="calibre12"/>
pohltí proud, jenž do tmy pádí.<br class="calibre12"/>
Ó Léthé! Zapomene svět, <br class="calibre12"/>
co ty však, krásná? Přijdeš květ <br class="calibre12"/>
mi na hrob dáti se slzami?<br class="calibre12"/>
A pomyslíš si: Měl mě rád <br class="calibre12"/>
a mně jen, mně chtěl darem dát <br class="calibre12"/>
svých tesklivých snů drahokamy? <br class="calibre12"/>
Má milá, srdce v srdci mém, <br class="calibre12"/>
ó, přijd, ó, přijd: tvůj manžel jsem.“</p>

<p class="mlpcislobasne">XXIII</p>

<p class="mlpversebezpred">Psal takto dlouho, <span class="mlpznakkurziva11b">temně,
matně</span> <br class="calibre12"/>
(což romantismem rádi zvem, <br class="calibre12"/>
ač romantismu věrojatně <br class="calibre12"/>
v tom nevidím; však čert to vem!), <br class="calibre12"/>
až posléze už před úsvitem <br class="calibre12"/>
mu klesla hlava, ztěžklá citem, <br class="calibre12"/>
při módním slově <span class="mlpznakkurziva11b">ideál</span> <br class="calibre12"/>
a Lenskij trochu zadřímal; <br class="calibre12"/>
než moh se však v sen pohroužiti, <br class="calibre12"/>
Zareckij, raný pták, je tu, <br class="calibre12"/>
už vstoupil do kabinetu,<br class="calibre12"/>
Lenského spěchá probuditi:<br class="calibre12"/>
„Je sedm. Vstávat už je čas. <br class="calibre12"/>
Oněgin jistě čeká nás.“</p>

<p class="mlpcislobasne">XXIV</p>

<p class="mlpversebezpred">Jak mýlil se však! V oné chvíli <br class="calibre12"/>
spal ještě Evžen mrtvým snem.<br class="calibre12"/>
Již stíny noci ustoupily <br class="calibre12"/>
a kohout vítal jitřní zem.<br class="calibre12"/>
Oněgin pohroužen je v spánek.<br class="calibre12"/>
Už slunce vysoko je. Vánek <br class="calibre12"/>
se změnil v sněžnou vánici, <br class="calibre12"/>
houf světlých vloček honící.<br class="calibre12"/>
A Evžen ještě v posteli je <br class="calibre12"/>
a stále ještě klidně snil.<br class="calibre12"/>
Pak konečně se probudil <br class="calibre12"/>
a zří: sníh v bílá okna bije, <br class="calibre12"/>
je dávno čas dát zapřahat <br class="calibre12"/>
a rychle vyjeti již z vrat.</p>

<p class="mlpcislobasne">XXV</p>

<p class="mlpversebezpred">Guillot, francouzský sluha, číhá <br class="calibre12"/>
na zvonek pánův. Hned tu byl, <br class="calibre12"/>
s županem, s trepkami se míhá, <br class="calibre12"/>
na židli prádlo připravil.<br class="calibre12"/>
Oněgin oblékl se, snídal <br class="calibre12"/>
a přitom rozkaz sluhovi dal, <br class="calibre12"/>
k odjezdu se s ním připravit <br class="calibre12"/>
a pouzdro s pistolemi vzít.<br class="calibre12"/>
A už si v rychlých saních hoví, <br class="calibre12"/>
ke mlýnu letí po mrazu.<br class="calibre12"/>
Tam sluha podle rozkazu <br class="calibre12"/>
osudné zbraně Lepageovy <br class="calibre12"/>
nes za pánem a koním dal <br class="calibre12"/>
zajeti k dvěma doubkům dál.</p>

<p class="mlpcislobasne">XXVI</p>

<p class="mlpversebezpred">U hráze Lenskij, přesný vždycky, <br class="calibre12"/>
už dávno nedočkavě stál.<br class="calibre12"/>
Zareckij dávno odbornicky <br class="calibre12"/>
už mlýnské kolo probádal, <br class="calibre12"/>
když přišel Evžen s omluvami. <br class="calibre12"/>
„Proč není tu váš svědek s vámi?“ <br class="calibre12"/>
nevrle na něho hned vzkřik <br class="calibre12"/>
náš pedantický soubojník.<br class="calibre12"/>
Zareckij klasik v metodě byl, <br class="calibre12"/>
a střelbu do odpůrčích těl <br class="calibre12"/>
schvaloval jen dle pravidel, <br class="calibre12"/>
bez nichž se řádný šlechtic nebil. <br class="calibre12"/>
Měl zkrátka pro tradici cit <br class="calibre12"/>
a dlužno mu to pochválit.</p>

<p class="mlpcislobasne">XXVII</p>

<p class="mlpversebezpred">„Můj svědek?“ řekl Evžen klidně, <br class="calibre12"/>
„monsieur Guillot zde, je to sám. <br class="calibre12"/>
Doufám, že přijmete ho vlídně. <br class="calibre12"/>
Můj přítel — to snad stačí vám. <br class="calibre12"/>
Třebaže znám snad není právě, <br class="calibre12"/>
je hodný hoch od paty k hlavě.“ <br class="calibre12"/>
Zareckij sevřel rty a stál.<br class="calibre12"/>
Oněgin Lenského se ptal:<br class="calibre12"/>
„Je libo začít?“ — Začnem tedy, — <br class="calibre12"/>
děl Lenskij. Co tak za mlýn šli, <br class="calibre12"/>
s tím <span class="mlpznakkurziva11b">hodným hochem</span> Zareckij <br class="calibre12"/>
se poprvé a naposledy <br class="calibre12"/>
v ústraní vážně radili.<br class="calibre12"/>
Sokové oči sklopili.</p>

<p class="mlpcislobasne">XXVIII</p>

<p class="mlpversebezpred">Sokové! Jak je dávno tomu, <br class="calibre12"/>
co rozvedl je krve var?<br class="calibre12"/>
Co oba u stolů svých domů <br class="calibre12"/>
o pokrm, myšlenky, dní dar <br class="calibre12"/>
se družně dělili? Teď v zlosti, <br class="calibre12"/>
jak sokové dva bez lítosti, <br class="calibre12"/>
jak herci šíleného snu, <br class="calibre12"/>
druh druhu v tomto tichém dnu <br class="calibre12"/>
chystají zkázu chladnokrevně. <br class="calibre12"/>
Nenajdou smích, než ruku svou <br class="calibre12"/>
potřísní krví druhovou?<br class="calibre12"/>
A neobejmou se zas pevně?<br class="calibre12"/>
Však běda! V světské vášně rmut <br class="calibre12"/>
nakapal jedu lichý stud.</p>

<p class="mlpcislobasne">XXIX</p>

<p class="mlpversebezpred">Hle, pistole již blyští v dlani. <br class="calibre12"/>
Nabiják do hlavně se smek.<br class="calibre12"/>
Už nabita je! Pozor na ni!<br class="calibre12"/>
Již cvakl také kohoutek.<br class="calibre12"/>
Pánvičky prachem posypány, <br class="calibre12"/>
jsou připraveny. Přisekaný <br class="calibre12"/>
křemínek, pevně založen, <br class="calibre12"/>
je zvednut. Za nejbližší kmen <br class="calibre12"/>
Guillot se schoval s hrůzou v oku. <br class="calibre12"/>
Sokové pláště shodili.<br class="calibre12"/>
Zareckij, na coul přesný vždy, <br class="calibre12"/>
naměřil dvaatřicet kroků, <br class="calibre12"/>
obhlédl bděle okolí <br class="calibre12"/>
a každý vzal svou pistoli.</p>

<p class="mlpcislobasne">XXX</p>

<p class="mlpversebezpred">„A nyní jděte!“ S chladnou krví, <br class="calibre12"/>
s pistolí k zemi, k soku sok <br class="calibre12"/>
zamířil pevně, tiše: prvý, <br class="calibre12"/>
druhý a třetí, čtvrtý krok, <br class="calibre12"/>
což byly čtyři kroky k smrti.<br class="calibre12"/>
Tu Evžen, který v prstech drtil <br class="calibre12"/>
svou pistoli, jda stále vpřed, <br class="calibre12"/>
pomalu, první, ruku zved.<br class="calibre12"/>
Pět kroků kupředu šli znova. <br class="calibre12"/>
Vladimír Lenskij, mhouře zrak, <br class="calibre12"/>
zacílil také… Evžen však <br class="calibre12"/>
už střelil… Chvíle osudová <br class="calibre12"/>
odbila — drama vrcholí: <br class="calibre12"/>
upustil básník pistoli, </p>

<p class="mlpcislobasne">XXXI</p>

<p class="mlpversebezpred">tichounce klade na hruď ruku <br class="calibre12"/>
a padá. Zacloněný zrak <br class="calibre12"/>
tvář smrti obráží, ne muku.<br class="calibre12"/>
Po svahu hor se právě tak, <br class="calibre12"/>
na slunci jiskříc jako kvítí, <br class="calibre12"/>
lavina do údolí řítí.<br class="calibre12"/>
Oněgin v hrůze nevěří.<br class="calibre12"/>
Chvěje se, běží k soupeři, <br class="calibre12"/>
hledí naň, volá… Nadarmo, žel! <br class="calibre12"/>
Navždycky, mladý pěvče, již <br class="calibre12"/>
před časem, bez času sen spíš, <br class="calibre12"/>
zadula bouře, všeho ožel!<br class="calibre12"/>
Uvadl v krásný, jitřní čas <br class="calibre12"/>
a na oltáři oheň zhas.</p>

<p class="mlpcislobasne">XXXII</p>

<p class="mlpversebezpred">Na hlavu, v sněhu položenou, <br class="calibre12"/>
smrt podivný mír vložila.<br class="calibre12"/>
Měl hruď skrz naskrz prostřelenou, <br class="calibre12"/>
krev tekla z rány, kouřila.<br class="calibre12"/>
Před chvílí v srdci jeho těla <br class="calibre12"/>
živoucím hlasem vášeň zněla, <br class="calibre12"/>
nenávist, láska, naděje <br class="calibre12"/>
valila svoje ručeje.<br class="calibre12"/>
A teď jak v opuštěném bytu <br class="calibre12"/>
vše oněmlo, vše ztemnělo, <br class="calibre12"/>
vše na věky se dochvělo.<br class="calibre12"/>
Rolety spadly, okna spí tu <br class="calibre12"/>
osleplá. Paní je ta tam.<br class="calibre12"/>
I stín je pryč. Kde, ví Bůh sám.</p>

<p class="mlpcislobasne">XXXIII</p>

<p class="mlpversebezpred">Je milé zběsnit nepřítele <br class="calibre12"/>
odvážným epigramem svým, <br class="calibre12"/>
je milé zřít, jak otupěle, <br class="calibre12"/>
s párem svých rohů svěšeným <br class="calibre12"/>
ve vlastní zrcadlo své civí <br class="calibre12"/>
a stydí se své vlastní hřívy.<br class="calibre12"/>
Je milejší však, pravím vám, <br class="calibre12"/>
když vzlykne: Já se poznávám. <br class="calibre12"/>
A ještě milejší nám zase, <br class="calibre12"/>
na bledou lebku zpovzdálí <br class="calibre12"/>
když míří pohyb pomalý <br class="calibre12"/>
a ruka sotva zachvívá se; <br class="calibre12"/>
však kdo z nás by se radoval, <br class="calibre12"/>
když smrtelnou mu ránu dal?</p>

<p class="mlpcislobasne">XXXIV</p>

<p class="mlpversebezpred">Když dobře namířenou ranou <br class="calibre12"/>
mladého skláte přítele, <br class="calibre12"/>
jenž odpovědí nečekanou, <br class="calibre12"/>
snad beze všeho účele, <br class="calibre12"/>
vás urazil kdes u sklenice <br class="calibre12"/>
či s urážkou vás, chlubná plíce, <br class="calibre12"/>
na souboj vyzval hněvem zpit, <br class="calibre12"/>
povězte: jaký asi cit <br class="calibre12"/>
se zmocní vás, když uzříte ho, <br class="calibre12"/>
jak sevře pěsti, oněmí <br class="calibre12"/>
se smrtí v čele na zemi, <br class="calibre12"/>
už už pomalu vychladlého, <br class="calibre12"/>
když na volání zoufalá <br class="calibre12"/>
mu ústa němá zůstala?</p>

<p class="mlpcislobasne">XXXV</p>

<p class="mlpversebezpred">Hlod výčitky v tmách srdce jeho <br class="calibre12"/>
se třásl jak dlaň s pistolí.<br class="calibre12"/>
I hledí Evžen na Lenského.<br class="calibre12"/>
„Je zabit…“ soused blábolí.<br class="calibre12"/>
Je zabit! Hrůzou toho slova <br class="calibre12"/>
uhranut, jako od hřbitova <br class="calibre12"/>
jde Evžen lidi zavolat.<br class="calibre12"/>
Zareckij zatím měkce klad <br class="calibre12"/>
do saní tělo ztuhlé zcela. <br class="calibre12"/>
Hromádku kostí, zmlklý zpěv. <br class="calibre12"/>
Spřežení, větříc smrt a krev, <br class="calibre12"/>
se vzpíná, kope, pěna bělá <br class="calibre12"/>
se po udidlech zvířatům, <br class="calibre12"/>
jež vezla oběť v mrtvý dům.</p>

<p class="mlpcislobasne">XXXVI</p>

<p class="mlpversebezpred">Líto nám, líto básníka je: <br class="calibre12"/>
spí, květ, jejž zabil času vztek, <br class="calibre12"/>
spí s nadějí, jež nedozraje, <br class="calibre12"/>
spí, sotva dětské šaty svlék!<br class="calibre12"/>
Ten horký vítr citů, kde je?<br class="calibre12"/>
Kde myšlenka, v níž cit se chvěje? <br class="calibre12"/>
Kde ušlechtilý výtrysk sil, <br class="calibre12"/>
kde vysoký i něžný cíl?<br class="calibre12"/>
Kde jste, vy bouřné lásky snahy, <br class="calibre12"/>
kde touha vědět, v práci žít, <br class="calibre12"/>
kde ze zla strach, kde útlocit, <br class="calibre12"/>
kde sny, jež přepluly jste prahy <br class="calibre12"/>
nadpozemského tajemství, <br class="calibre12"/>
vy, svaté poezie sny?</p>

<p class="mlpcislobasne">XXXVII</p>

<p class="mlpversebezpred">Snad narodil se světu k štěstí, <br class="calibre12"/>
laur slávy urval mu snad skon. <br class="calibre12"/>
Snad jeho zmlklá lyra vésti <br class="calibre12"/>
nás mohla k výšinám jak zvon, <br class="calibre12"/>
jejž neumlčí závist kletá.<br class="calibre12"/>
Snad na vysokých stupních světa <br class="calibre12"/>
měl státi, viditelný v dál.<br class="calibre12"/>
A mučednický stín snad vzal <br class="calibre12"/>
do hrobu tajemství své svaté, <br class="calibre12"/>
a pro nás, opouštěje nás, <br class="calibre12"/>
zahynul blahodárný hlas <br class="calibre12"/>
a nikdy duši, v hlínu sváté, <br class="calibre12"/>
nezahrá hymnus příštích let, <br class="calibre12"/>
dík plemen nebude jí znět.</p>

<p class="mlpcislobasne">XXXVIII</p>

<p class="mlpversebezpred">—&#160;—&#160;—</p>

<p class="mlpcislobasne">XXXIX</p>

<p class="mlpversebezpred">Je možno též, že pro poetu <br class="calibre12"/>
měl život pouze šeď a kal.<br class="calibre12"/>
Tak prošla by mu léta květu: <br class="calibre12"/>
žár duše by v něm ochládal. <br class="calibre12"/>
Snad byl by vůbec proměnil se, <br class="calibre12"/>
Múz nechal, na vsi oženil se <br class="calibre12"/>
a šťastný, třeba s parohy, <br class="calibre12"/>
by vláčel župan ubohý.<br class="calibre12"/>
Brzo by poznal život celý, <br class="calibre12"/>
podagru v čtyřiceti měl, <br class="calibre12"/>
pil, tloustl, v nudě churavěl, <br class="calibre12"/>
a nakonec by na posteli <br class="calibre12"/>
vydechl prostřed dětí svých, <br class="calibre12"/>
felčarů a bab plačících.</p>

<p class="mlpcislobasne">XL</p>

<p class="mlpversebezpred">Ať tak či tak, my ještě živi, <br class="calibre12"/>
a básník, krví zalitý, <br class="calibre12"/>
milenec, snílek zádumčivý, <br class="calibre12"/>
spí, rukou druha zabitý.<br class="calibre12"/>
Sem pohleď: vlevo od vesnice, <br class="calibre12"/>
kde žil, ponořen do tesknice, <br class="calibre12"/>
dvě sosny srostly kořeny; <br class="calibre12"/>
zde dole šumí prameny <br class="calibre12"/>
a tekou stružkou do údolí.<br class="calibre12"/>
Tam oráč ochladí se rád, <br class="calibre12"/>
tam chodí žnečky nabírat <br class="calibre12"/>
si vody puklým džbánkem z polí; <br class="calibre12"/>
tam ve stínu, jímž potok tek, <br class="calibre12"/>
teď stojí prostý pomníček.</p>

<p class="mlpcislobasne">XLI</p>

<p class="mlpversebezpred">Když jarní déšť pad na obilí, <br class="calibre12"/>
zpěv o povolžských rybářích <br class="calibre12"/>
tu zpívá pastýř, v prázdné chvíli <br class="calibre12"/>
splétaje lýko láptí svých.<br class="calibre12"/>
A mladá měšťka, v slunce svitu <br class="calibre12"/>
své léto na vsi trávící tu, <br class="calibre12"/>
v běh dávajíc se z doubravy, <br class="calibre12"/>
tu koně uzdou zastaví; <br class="calibre12"/>
lehoučký závoj odhrne si <br class="calibre12"/>
a roztržitým pohledem <br class="calibre12"/>
čte prostý nápis, výzvu všem.<br class="calibre12"/>
A na zavlhlé řasy věsí <br class="calibre12"/>
se dámě slza soucitu.<br class="calibre12"/>
Nad vodou pomník stojí tu.</p>

<p class="mlpcislobasne">XLII</p>

<p class="mlpversebezpred">Zasněna, pomalu se vrací <br class="calibre12"/>
na koni cestou necestou.<br class="calibre12"/>
V sen o Lenském se celá ztrácí <br class="calibre12"/>
a vzpomíná, co s nevěstou, <br class="calibre12"/>
co asi s Olgou se teď stalo. <br class="calibre12"/>
Dlouho-li srdce litovalo, <br class="calibre12"/>
či odešel již slzí čas?<br class="calibre12"/>
A kde je její sestra zas?<br class="calibre12"/>
A kde je uprchlík ten z všeho, <br class="calibre12"/>
ten nenávistník módních dam, <br class="calibre12"/>
tak módně podivínsky sám, <br class="calibre12"/>
vrah toho hocha lyrického?<br class="calibre12"/>
Jen nebojte se. Časem svým <br class="calibre12"/>
vám jejich osud vylíčím.</p>

<p class="mlpcislobasne">XLIII</p>

<p class="mlpversebezpred">Ne teď. Však brzo zas se vrátím, <br class="calibre12"/>
vždyť svého hrdinu mám rád.<br class="calibre12"/>
A na čas jen ho z očí ztratím, <br class="calibre12"/>
pro jiné starosti své snad.<br class="calibre12"/>
Mne léta k přísné próze kloní <br class="calibre12"/>
a čtveračivý rým pryč honí; <br class="calibre12"/>
i já, přiznávám s povzdechem, <br class="calibre12"/>
dnes lhostejnější k němu jsem.<br class="calibre12"/>
Mé pero nehýří již jimi <br class="calibre12"/>
po lehkých arších papíru.<br class="calibre12"/>
Sny jiné, chladné nadmíru, <br class="calibre12"/>
a jiné přísné starosti mi <br class="calibre12"/>
jak v ústraní, tak v ruchu mýt <br class="calibre12"/>
jdou neklid v sen mé duše sít.</p>

<p class="mlpcislobasne">XLIV</p>

<p class="mlpversebezpred">Mou duší nové touhy plují <br class="calibre12"/>
a víří nové rozbroje; <br class="calibre12"/>
těch prvních, těch já nelituji, <br class="calibre12"/>
mně starých žalů líto je.<br class="calibre12"/>
Sny, sny, jež měli jsme tak rádi! <br class="calibre12"/>
Kde jste, kde věčný rým váš <span class="mlpznakkurziva11b">mládí</span>? <br class="calibre12"/>
Či po ukrutném zákonu <br class="calibre12"/>
zvad, zvad květ jeho záhonů?<br class="calibre12"/>
Co o tom žertem mluvím s vámi <br class="calibre12"/>
a elegicky jsem si vzdech, <br class="calibre12"/>
snad zatím doopravdy dech <br class="calibre12"/>
mé vesny vadne za horami?<br class="calibre12"/>
A nevrátí se nikdy zpět?<br class="calibre12"/>
Není mi málem třicet let?</p>

<p class="mlpcislobasne">XLV</p>

<p class="mlpversebezpred">Mé poledne je tu. Co zbývá, <br class="calibre12"/>
než pozdravit je očima?<br class="calibre12"/>
A chvíle rozloučení tklivá <br class="calibre12"/>
je tu, ó mladosti ty má!<br class="calibre12"/>
Děkuji za radosti tvoje, <br class="calibre12"/>
za bolest, za vzruch nepokoje, <br class="calibre12"/>
za hluk a bouře, za hody, <br class="calibre12"/>
za vše, co dal čas pohody.<br class="calibre12"/>
Ó, děkuji ti. Dní tvých vzruchem <br class="calibre12"/>
já opíjel se ve vřavě <br class="calibre12"/>
i v samotě své svéhlavě.<br class="calibre12"/>
Tož dosti již! Chci s jasným duchem <br class="calibre12"/>
se na novou teď pustit pouť, <br class="calibre12"/>
od minula si oddechnout.</p>

<p class="mlpcislobasne">XLVI</p>

<p class="mlpversebezpred">Jen pohled zpět. A sbohem, loubí, <br class="calibre12"/>
v nichž dni mé v prázdni plynuly, <br class="calibre12"/>
vy, v nichž se sen a lenost snoubí <br class="calibre12"/>
ve vášeň, k níž jsme přilnuli.<br class="calibre12"/>
Leč ty, povzlete chvil, jež míjí, <br class="calibre12"/>
dál vzněcuj moji fantazii <br class="calibre12"/>
a nedej srdci zadřímnout, <br class="calibre12"/>
dál zas a zas v můj přileť kout; <br class="calibre12"/>
jen neber básníkovi víru, <br class="calibre12"/>
nedej mu zhořknout tíhou let, <br class="calibre12"/>
ustydnout a pak zkamenět <br class="calibre12"/>
v umrtvujícím světa víru, <br class="calibre12"/>
kde mezi hlupci bez ducha <br class="calibre12"/>
se nafouklá skví ropucha…</p>

<p class="mlpcislobasne">XLVII</p>

<p class="mlpversebezpred">—&#160;—&#160;—</p>

</div>
</body>
</html>