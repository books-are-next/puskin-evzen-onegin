<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Evžen Oněgin</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection13">

<p class="mlpcislobasne">I</p>

<p class="mlpversebezpred">Onoho roku prodloužila <br class="calibre12"/>
se pohoda až přes podzim.<br class="calibre12"/>
Zem po zimě už zatoužila.<br class="calibre12"/>
Až se třetím dnem lednovým <br class="calibre12"/>
však napad sníh. Když za svítání <br class="calibre12"/>
se Táňa zadívala k stráni, <br class="calibre12"/>
vše bylo bílé, všude sníh <br class="calibre12"/>
po střechách, plotech, po větvích. <br class="calibre12"/>
Ves třpytila se stříbrem zimy; <br class="calibre12"/>
za oknem, na něž dýchl mráz, <br class="calibre12"/>
se ozval sborem stračí hlas <br class="calibre12"/>
a vrchy měkce zvlněnými <br class="calibre12"/>
proudilo světlo, tančil jas. <br class="calibre12"/>
Konečně zima, zima zas.</p>

<p class="mlpcislobasne">II</p>

<p class="mlpversebezpred">I sedlák ožil. Bez meškání <br class="calibre12"/>
se chystá k cestě sanicí.<br class="calibre12"/>
I jeho herku popohání <br class="calibre12"/>
do klusu kolej jiskřící.<br class="calibre12"/>
A ryjíc měkké brázdy, smělá <br class="calibre12"/>
kibitka v dál se rozletěla, <br class="calibre12"/>
s ní vozka na kozlíku svém, <br class="calibre12"/>
v tulupu, s rudým opaskem. <br class="calibre12"/>
Posadiv oříška v své saně, <br class="calibre12"/>
hoch ze dvora se po stráni <br class="calibre12"/>
s ním jako koník prohání; <br class="calibre12"/>
prst mrzne mu i mne si skráně <br class="calibre12"/>
i plakat se mu chce i smát <br class="calibre12"/>
a matka hrozí mu již z vrat.</p>

<p class="mlpcislobasne">III</p>

<p class="mlpversebezpred">Nu, tenhle zimní obraz kraje <br class="calibre12"/>
vám připadá snad naivní: <br class="calibre12"/>
to vše jen nízká příroda je; <br class="calibre12"/>
nic půvabného není v ní.<br class="calibre12"/>
Napiv se ambrosie bohů, <br class="calibre12"/>
už jiný básník v jemném slohu <br class="calibre12"/>
nám opěvoval první sníh <br class="calibre12"/>
v odstínech zimy bohatých.<br class="calibre12"/>
I vzrušil jistě, hoden věnce, <br class="calibre12"/>
váš cit v tak mnohém obrazu <br class="calibre12"/>
o tajných schůzkách na mrazu; <br class="calibre12"/>
nezamýšlím však konkurence <br class="calibre12"/>
s ním, ani s tebou, pěvče náš, <br class="calibre12"/>
jenž finské děvče opěváš.</p>

<p class="mlpcislobasne">IV</p>

<p class="mlpversebezpred">Taťána (sama netušila, <br class="calibre12"/>
jak ruská její duše je) <br class="calibre12"/>
si chladnou krásu oblíbila <br class="calibre12"/>
domácí zimy: závěje <br class="calibre12"/>
a mráz a jeho světla sterá, <br class="calibre12"/>
let na saních a barvy šera, <br class="calibre12"/>
sníh pod červánky severu, <br class="calibre12"/>
mhy tříkrálových večerů. <br class="calibre12"/>
Prastaré zvyky ožívaly <br class="calibre12"/>
za večerů těch na statku.<br class="calibre12"/>
Tu jako živou pohádku <br class="calibre12"/>
svým slečnám služky věštívaly <br class="calibre12"/>
ženicha od vojanských vždy.<br class="calibre12"/>
A k němu válku, to se ví.</p>

<p class="mlpcislobasne">V</p>

<p class="mlpversebezpred">Taťána věřila v ty zkazky, <br class="calibre12"/>
jež po svých dědech dědil lid.<br class="calibre12"/>
A věřila, že osud lásky <br class="calibre12"/>
je v kartách, snech a luně skryt. <br class="calibre12"/>
Čekala s hrůzou na znamení <br class="calibre12"/>
a všechny věci v jejím snění <br class="calibre12"/>
věštecký smysl mívaly <br class="calibre12"/>
a předtuchou ji svíraly.<br class="calibre12"/>
Když kocour na peci si předl <br class="calibre12"/>
a tlapkami si vousy myl, <br class="calibre12"/>
to nezvratný jí důkaz byl, <br class="calibre12"/>
že jedou hosté. A když zvedl <br class="calibre12"/>
se nebem měsíc dvourohý, <br class="calibre12"/>
od leva svítě pod nohy,</p>

<p class="mlpcislobasne">VI</p>

<p class="mlpversebezpred">třásla se, všechny barvy hrajíc. <br class="calibre12"/>
Když nebem hvězda letěla, <br class="calibre12"/>
do temnoty se propadajíc, <br class="calibre12"/>
zašeptla Táňa nesmělá, <br class="calibre12"/>
jako by osud padal na ni, <br class="calibre12"/>
do tmy své nejtajnější přání, <br class="calibre12"/>
by ještě stihlo hvězdy svit.<br class="calibre12"/>
Když zhlédla proti sobě jít <br class="calibre12"/>
po cestě v černé kutně mnicha, <br class="calibre12"/>
nebo když zajíc přeběhne <br class="calibre12"/>
jí cestu, ihned dolehne <br class="calibre12"/>
na Táňu strach, že sotva dýchá <br class="calibre12"/>
a zarmoucena do duše <br class="calibre12"/>
je vždycky v černé předtuše.</p>

<p class="mlpcislobasne">VII</p>

<p class="mlpversebezpred">Však právě tato hrůza chladná <br class="calibre12"/>
ji tajnou krásou vábila.<br class="calibre12"/>
Jak ne! Příroda protikladná <br class="calibre12"/>
nás přece jen tak stvořila.<br class="calibre12"/>
Vánoce přišly. Jaká radost!<br class="calibre12"/>
Chce znát svůj zítřek bujná mladost, <br class="calibre12"/>
jež praničeho neželí <br class="calibre12"/>
a před níž moře nedělí <br class="calibre12"/>
se prostírá až v nedohledno.<br class="calibre12"/>
A zítřek láká starobu, <br class="calibre12"/>
jež brýlemi zří do hrobu, <br class="calibre12"/>
kde vše to tam. I to je jedno: <br class="calibre12"/>
vše ztraceno, leč naděje <br class="calibre12"/>
dál dětským šeptem klame je.</p>

<p class="mlpcislobasne">VIII</p>

<p class="mlpversebezpred">Taťána zvědavě se dívá,<br class="calibre12"/>
&#160;jak vosk jí padá do vody.<br class="calibre12"/>
Cos divného tam na dně zbývá <br class="calibre12"/>
v tom divném tvaru náhody.<br class="calibre12"/>
Prsteny, vylovené v míse <br class="calibre12"/>
plničké vody, střídají se.<br class="calibre12"/>
A když se její kutálel, <br class="calibre12"/>
stařičké písně nápěv zněl:<br class="calibre12"/>
<span class="mlpznakkurziva11b">„Tam každý mužik mívá zlato; <br class="calibre12"/>
lopatou stříbro shrabuje.<br class="calibre12"/>
Komu ta píseň, ať mu je <br class="calibre12"/>
vždy dobře.“ </span>Ale píseň tato <br class="calibre12"/>
zní teskně, věští ztrátu prý.<br class="calibre12"/>
A dívky chtí spíš <span class="mlpznakkurziva11b">Kočičky</span>.</p>

<p class="mlpcislobasne">IX</p>

<p class="mlpversebezpred">Tak harmonicky k svému srázu <br class="calibre12"/>
uplývá nebem, plným chmur, <br class="calibre12"/>
proud divných světel v nočním mrazu. <br class="calibre12"/>
Jen v šatech obcházejíc dvůr,<br class="calibre12"/>
Taťána do zrcadla chytá <br class="calibre12"/>
tajemství kolem luny skrytá.<br class="calibre12"/>
Co třese se však v hladině, <br class="calibre12"/>
je teskná luna jedině.<br class="calibre12"/>
Sníh křupe… chodec… rychle k&#160;němu! <br class="calibre12"/>
Když dohoní ho po špičkách, <br class="calibre12"/>
hlas něžnější než zvonky v tmách <br class="calibre12"/>
zaznívá k stínu zlekanému:<br class="calibre12"/>
„<span class="mlpznakkurziva11b">Jak říkají vám?</span>“ A tu on <br class="calibre12"/>
jí odpovídá: Agafon.</p>

<p class="mlpcislobasne">X</p>

<p class="mlpversebezpred">A pak jí ňáňa poradila:<br class="calibre12"/>
Snad budoucnost se zjeví ti, <br class="calibre12"/>
leč nutno je, bys poručila <br class="calibre12"/>
stůl pro dva v lázni prostříti.<br class="calibre12"/>
Strach rozlil se však po Taťáně.<br class="calibre12"/>
I já v myšlenkách o Světlaně <br class="calibre12"/>
se vyděsil. A říkám hned:<br class="calibre12"/>
Nebudem osud pokoušet.<br class="calibre12"/>
Svůj hedvábný pás odložila <br class="calibre12"/>
a lehla tiše na postel.<br class="calibre12"/>
V snu naklání se nad ní Lel <br class="calibre12"/>
a zrcadlo, jež do hlav skryla, <br class="calibre12"/>
osleplo, nečaruje již.<br class="calibre12"/>
Je ticho. Taťáno má, spíš?</p>

<p class="mlpcislobasne">XI</p>

<p class="mlpversebezpred">Jen sklížily se oči Táni, <br class="calibre12"/>
hned v podivný sen upadla.<br class="calibre12"/>
Jde, jde a jde sněhovou plání, <br class="calibre12"/>
kol mlha jen, zem vychladlá <br class="calibre12"/>
a před ní pod závějí v sněhu, <br class="calibre12"/>
neskutá mrazem do svých břehů, <br class="calibre12"/>
tmou burácí a rozpíná <br class="calibre12"/>
své vlny kalná bystřina.<br class="calibre12"/>
Dva trámky, jež jen mrazem drží, <br class="calibre12"/>
po nichž se chvěje vratký krok, <br class="calibre12"/>
jsou položeny přes potok.<br class="calibre12"/>
Před temně rozevřenou strží, <br class="calibre12"/>
vln hlukem na smrt zlekaná, <br class="calibre12"/>
se zastavila Taťána.</p>

<p class="mlpcislobasne">XII</p>

<p class="mlpversebezpred">I hledí, hledí vyčítavě <br class="calibre12"/>
na potok, jenž jí překáží.<br class="calibre12"/>
Proč nikdo v těžké chvíli právě <br class="calibre12"/>
jí pomoci se nesnaží?<br class="calibre12"/>
Vtom závěj zachumelila se.<br class="calibre12"/>
Kdo stoupá to tam v sněžném jase? <br class="calibre12"/>
Ach, srdce v Táně usedá!<br class="calibre12"/>
Zří střapatého medvěda, <br class="calibre12"/>
jenž řve a tlapu podává jí.<br class="calibre12"/>
Těch ostrých drápů, děvčátko! <br class="calibre12"/>
Však chytla se ho nakrátko <br class="calibre12"/>
a krůčkem, v němž se hrůza tají, <br class="calibre12"/>
přeběhla. Ach! A huňáč dál <br class="calibre12"/>
se cestou za ní kolébal.</p>

<p class="mlpcislobasne">XIII</p>

<p class="mlpversebezpred">Dál, bez odvahy vzhlédnout k němu, <br class="calibre12"/>
pospíchá Táňa ze všech sil; <br class="calibre12"/>
však služebníku huňatému <br class="calibre12"/>
neprchne. Blíž a blíže byl.<br class="calibre12"/>
Krok medvědův ji k běhu nutí.<br class="calibre12"/>
Před nimi les. A bez pohnutí <br class="calibre12"/>
tam sosny jak v den sváteční <br class="calibre12"/>
v své zasněžené kráse ční <br class="calibre12"/>
a mlčí těžce. Korunami <br class="calibre12"/>
bříz, nahých lip a vrb kol cest <br class="calibre12"/>
se slévá světlo nočních hvězd, <br class="calibre12"/>
však kudy jíti? Pod vlnami <br class="calibre12"/>
metelic kře i výspy skal <br class="calibre12"/>
sníh bílou plachtou zasypal.</p>

<p class="mlpcislobasne">XIV</p>

<p class="mlpversebezpred">I míří k lesu. Medvěd za ní.<br class="calibre12"/>
Sníh po kolena sahá jí.<br class="calibre12"/>
Nadarmo před větvemi chrání <br class="calibre12"/>
svou tvář a suky trhají <br class="calibre12"/>
jí z uší zlaté náušnice.<br class="calibre12"/>
Teď z milé nožky do vánice <br class="calibre12"/>
jí sklouzne mokrý střevíček.<br class="calibre12"/>
Teď šátek se jí z šíje smek.<br class="calibre12"/>
Kdež zvednout jej! Vždyť sotva vidí <br class="calibre12"/>
a medvěda má za zády.<br class="calibre12"/>
Šat zvlh jí, je však bez rady, <br class="calibre12"/>
neb vyhrnouti jej se stydí.<br class="calibre12"/>
I běží dál a běží dál.<br class="calibre12"/>
A medvěd jak by si s ní hrál.</p>

<p class="mlpcislobasne">XV</p>

<p class="mlpversebezpred">Upadla v sněhu. Medvěd hbitě <br class="calibre12"/>
ji popadl, pryč pospíchá.<br class="calibre12"/>
Bez dechu, pokorná jak dítě, <br class="calibre12"/>
se ani nehne, nedýchá.<br class="calibre12"/>
Po lesní cestě se s ní loudá.<br class="calibre12"/>
Vtom mezi stromy bídná bouda.<br class="calibre12"/>
A kolem nic, jen sypký sníh <br class="calibre12"/>
vysoko leží ve dveřích <br class="calibre12"/>
a v okénku se světlo třpytí.<br class="calibre12"/>
A ve světnici křik a šum.<br class="calibre12"/>
A medvěd dí: „Toť kmotrův dům,<br class="calibre12"/>
teď můžeš se tu osušiti.“ — <br class="calibre12"/>
A ze sněhu ji v síňku zved, <br class="calibre12"/>
kde položil ji na práh hned.</p>

<p class="mlpcislobasne">XVI</p>

<p class="mlpversebezpred">Když znovu oči otevřela, <br class="calibre12"/>
byl medvěd pryč, jen strop ji střeh. <br class="calibre12"/>
Za dveřmi křik, číš o číš zněla <br class="calibre12"/>
jak u boháčů na pohřbech.<br class="calibre12"/>
Je u vidění? Co to značí?<br class="calibre12"/>
A tiše k skulině se tlačí <br class="calibre12"/>
a vidí, Bože… za stolem <br class="calibre12"/>
strašidla sedí kolkolem.<br class="calibre12"/>
Ten rohy má, psí lícní kosti, <br class="calibre12"/>
ten s kohoutí zas hlavičkou, <br class="calibre12"/>
zde vědma s kozí bradičkou <br class="calibre12"/>
a kostroun, tuhý do směšnosti, <br class="calibre12"/>
tam k skřítkovi se přicourá <br class="calibre12"/>
půl jeřáb a půl kocoura.</p>

<p class="mlpcislobasne">XVII</p>

<p class="mlpversebezpred">A ještě strašnější jdou svatí: <br class="calibre12"/>
tu rak s pavoukem křepčící, <br class="calibre12"/>
tu rostouc z husí kostry, klátí <br class="calibre12"/>
se lebka v rudé čepici, <br class="calibre12"/>
mlýn s chromou nožkou žene se tu, <br class="calibre12"/>
až praskají mu křídla v letu, <br class="calibre12"/>
řeč, štěkot, smích a svist a zpěv <br class="calibre12"/>
a dupot, chrocht, až trne krev!<br class="calibre12"/>
Jak na Táňu však působilo, <br class="calibre12"/>
když mezi hosty objevil <br class="calibre12"/>
se muž, jenž jí tak milý byl <br class="calibre12"/>
a jehož jménem zvu své dílo! <br class="calibre12"/>
Oněgin, sedě uprostřed, <br class="calibre12"/>
sem tam zrak tajně k dveřím zved.</p>

<p class="mlpcislobasne">XVIII</p>

<p class="mlpversebezpred">Dá znamení — vše víří zase, <br class="calibre12"/>
zved sklenici — a každý pil.<br class="calibre12"/>
Zasměje se — vše řehotá se, <br class="calibre12"/>
stisk zuby — a hned pokoj byl.<br class="calibre12"/>
Je pánem tam, vše po svém mění.<br class="calibre12"/>
A Táně už tak hrozně není, <br class="calibre12"/>
ba v zvědavosti docela <br class="calibre12"/>
i dveře pootevřela.<br class="calibre12"/>
Vtom vítr zvedl průvan kolem <br class="calibre12"/>
a zhasil lampy v světnici <br class="calibre12"/>
nad bandou, v tmě se ježící.<br class="calibre12"/>
Tu hřmotně povstal za svým stolem <br class="calibre12"/>
a mezi dveře Evžen šel <br class="calibre12"/>
a za ním zástup strašidel.</p>

<p class="mlpcislobasne">XIX</p>

<p class="mlpversebezpred">Děs chápal se jí; jak by chtěla <br class="calibre12"/>
pryč běžet, běžet ze všech sil!<br class="calibre12"/>
A nemůže; a zdivočelá <br class="calibre12"/>
chtěla by křičet — opustil <br class="calibre12"/>
ji hlas; Oněgin v dveřích před ní.<br class="calibre12"/>
A za ním pekelníci bědní <br class="calibre12"/>
uzřeli dívku; divoký <br class="calibre12"/>
smích zařval. Zástup stooký, <br class="calibre12"/>
kopyta, chvosty chundelaté, <br class="calibre12"/>
jazyky, rohy, pařáty, <br class="calibre12"/>
čenichy, vousy po paty, <br class="calibre12"/>
tesáky v tlamách rozepjaté, <br class="calibre12"/>
vše křičí ústy jedněma <br class="calibre12"/>
a sápe se k ní: Má je, má!</p>

<p class="mlpcislobasne">XX</p>

<p class="mlpversebezpred">Je má! vzkřik Evžen na svou chasu, <br class="calibre12"/>
jež ihned zmizela jak dým.<br class="calibre12"/>
A v mrazivé tmě bez ohlasu <br class="calibre12"/>
tu zbyl jen on a ona s ním.<br class="calibre12"/>
Taťána v rukou se mu svíjí.<br class="calibre12"/>
Bez dechu do tmy odnáší ji <br class="calibre12"/>
kams na lavici viklavou <br class="calibre12"/>
a na rámě jí hlavu svou <br class="calibre12"/>
pokládá. A vtom Olga vchází, <br class="calibre12"/>
s ní Lenskij. Záblesk světla vzplál; <br class="calibre12"/>
Oněgin rukou zazmítal, <br class="calibre12"/>
divoce očima kol hází <br class="calibre12"/>
a nad Taťánou ve mdlobách <br class="calibre12"/>
nezvaným hostům klne v tmách.</p>

<p class="mlpcislobasne">XXI</p>

<p class="mlpversebezpred">Spor rozběsnil se. Náhle chytí <br class="calibre12"/>
Oněgin dlouhý nůž, jen mžik — <br class="calibre12"/>
a leží Lenskij; chýš se řítí, <br class="calibre12"/>
příšerně rozlehl se křik <br class="calibre12"/>
a černá tma vše pohltila…<br class="calibre12"/>
Táňa se v hrůze probudila. <br class="calibre12"/>
Rozhlíží se. Je bílý den <br class="calibre12"/>
a zamrzlým sklem do oken <br class="calibre12"/>
se dere nachový proud světla. <br class="calibre12"/>
A nad jitřenku severní <br class="calibre12"/>
svěžejší, Olga dveřmi k ní <br class="calibre12"/>
jak lehká vlaštovička vlétla.<br class="calibre12"/>
A ptá se v tichu pokoje:<br class="calibre12"/>
Zjevil se ti? A kdo to je?</p>

<p class="mlpcislobasne">XXII</p>

<p class="mlpversebezpred">Však ta, sestry si nevšímajíc, <br class="calibre12"/>
dál leží s knihou v posteli, <br class="calibre12"/>
a list za listem probírajíc, <br class="calibre12"/>
nač ptala se, jí nesdělí.<br class="calibre12"/>
Byť nebylo v té knize slova <br class="calibre12"/>
mudrcova či básníkova, <br class="calibre12"/>
přec ani Racine, Don Quijote, <br class="calibre12"/>
Seneca, Vergil, Walter Scott, <br class="calibre12"/>
nejslavnější z epických pláten, <br class="calibre12"/>
ba ani žurnál módních žen <br class="calibre12"/>
tak pilně nikdy nebyl čten <br class="calibre12"/>
jak Táňou Martin Zadeka, ten <br class="calibre12"/>
chaldejský mudrc. Proč a zač? <br class="calibre12"/>
Byl věštec a snů vykladač.</p>

<p class="mlpcislobasne">XXIII</p>

<p class="mlpversebezpred">Ten moudrý spis muž kočující <br class="calibre12"/>
přivezl jednou na statek <br class="calibre12"/>
a po únavné tahanici <br class="calibre12"/>
tři a půl ruble si zaň řek, <br class="calibre12"/>
kus <span class="mlpznakkurziva11b">Malvíny</span> mé milé Táně <br class="calibre12"/>
velkomyslně přidav za ně. <br class="calibre12"/>
Taťána ovšem naopak <br class="calibre12"/>
mu dala knížek celý vak, <br class="calibre12"/>
gramatiku, dvě Petriady <br class="calibre12"/>
a Marmontela, třetí díl.<br class="calibre12"/>
Vždyť Zadeka tak moudrý byl — <br class="calibre12"/>
kdo jiný býval by jí tady <br class="calibre12"/>
za každé tísně radu dal <br class="calibre12"/>
a pod hlavou jí věrně spal?</p>

<p class="mlpcislobasne">XXIV</p>

<p class="mlpversebezpred">Zlý sen jí z hlavy nevychází. <br class="calibre12"/>
Chce věděti, co znamená <br class="calibre12"/>
ta bludná cesta tmou a srázy, <br class="calibre12"/>
ta lesní scéna šílená.<br class="calibre12"/>
I probírá se pilně tedy <br class="calibre12"/>
v seznamu podle abecedy: <br class="calibre12"/>
bor, bouda, bouře, hádka, host, <br class="calibre12"/>
kopyto, kostra, medvěd, most, <br class="calibre12"/>
a dál a dál. Však ze Zadeky, <br class="calibre12"/>
žel, nikterak dnes nezmoudří.<br class="calibre12"/>
A sen, když oči přimhouří, <br class="calibre12"/>
v ní doznívá jak hukot řeky, <br class="calibre12"/>
a plna zlého tušení, <br class="calibre12"/>
má denně větší trápení.</p>

<p class="mlpcislobasne">XXV</p>

<p class="mlpversebezpred">A hle: svou zrůžovělou paží <br class="calibre12"/>
Jitřenka odňala již tmám <br class="calibre12"/>
svit sluneční a v zpěvu sváží <br class="calibre12"/>
jej k Taťániným jmeninám.<br class="calibre12"/>
Dům Lariných už od svítání <br class="calibre12"/>
pln hostí je; a páni, paní <br class="calibre12"/>
přivezli houfy rodin svých <br class="calibre12"/>
na kibitkách i na saních.<br class="calibre12"/>
V předsíni mrazem rudé líce, <br class="calibre12"/>
v salonu nových rukou stisk, <br class="calibre12"/>
mlaskají ústa, mopsl písk, <br class="calibre12"/>
hluk, smích, na prahu tlačenice, <br class="calibre12"/>
poklony s tlachy mnohými, <br class="calibre12"/>
křik dětí, starost s kojnými.</p>

<p class="mlpcislobasne">XXVI</p>

<p class="mlpversebezpred">Hle, vchází, vedle ženy záře, <br class="calibre12"/>
pan Pusťakov. Jak chudák ztloust! <br class="calibre12"/>
A Gvozdin v slávě hospodáře, <br class="calibre12"/>
jenž pro mužiky nemá soust. <br class="calibre12"/>
Šedivý párek Skotininých <br class="calibre12"/>
a potomstvo všech věků při nich, <br class="calibre12"/>
od třiceti až do dvou let.<br class="calibre12"/>
K nim svůdník Pětuškov si sed. <br class="calibre12"/>
Bratrance mého Bujanova <br class="calibre12"/>
též přivezli (však znáte ho!) <br class="calibre12"/>
v čepici, zaprášeného. <br class="calibre12"/>
Nezapomeňme na Fljanova.<br class="calibre12"/>
Žrout, těžký klepař, tatrman <br class="calibre12"/>
a úplatkář je tento pán.</p>

<p class="mlpcislobasne">XXVII</p>

<p class="mlpversebezpred">S Charlikovem a jeho paní <br class="calibre12"/>
monsieur Triquet zde po ruce.<br class="calibre12"/>
Z Tambova přijel znenadání, <br class="calibre12"/>
vtipálek v brejlích, v paruce.<br class="calibre12"/>
Jak opravdový Francouz uplet<br class="calibre12"/>
a veze Táně v kapse kuplet, <br class="calibre12"/>
jenž po staru se zpívat smí: <br class="calibre12"/>
<span class="mlpznakkurziva11b">Réveillez vous, belle endormie</span>.<br class="calibre12"/>
Už dávno někde ve zpěvníku <br class="calibre12"/>
ta stará píseň zetlela,<br class="calibre12"/>
Triquet však, hlava umělá <br class="calibre12"/>
a básník, přeškrtl rok vzniku <br class="calibre12"/>
a směle místo <span class="mlpznakkurziva11b">belle Nina</span> <br class="calibre12"/>
vybásnil <span class="mlpznakkurziva11b">belle Tatiana.</span></p>

<p class="mlpcislobasne">XXVIII</p>

<p class="mlpversebezpred">A zas je vzhůru celý statek.<br class="calibre12"/>
To starších slečen ideál <br class="calibre12"/>
a naděje všech místních matek, <br class="calibre12"/>
pan rytmistr se žene dál.<br class="calibre12"/>
Výborně! Ten vždy programu dbá! <br class="calibre12"/>
Hned za ním plukovní jde hudba, <br class="calibre12"/>
sám plukovník jí rozkaz dal.<br class="calibre12"/>
Ta radost přece! Bude bál!<br class="calibre12"/>
Nohy tak tak se tanci brání, <br class="calibre12"/>
však jídla na stole již jsou.<br class="calibre12"/>
K obědu všichni v párech jdou. <br class="calibre12"/>
Slečinky krouží kolem Táni, <br class="calibre12"/>
naproti páni. Ještě kříž <br class="calibre12"/>
a celý mumraj sedí již.</p>

<p class="mlpcislobasne">XXIX</p>

<p class="mlpversebezpred">Teď nad stolem si pokoj dali.<br class="calibre12"/>
Vše žvýká. Ticho chvilenku. <br class="calibre12"/>
Talířky, nože jen jen hrály <br class="calibre12"/>
a sklenka zvoní o sklenku.<br class="calibre12"/>
Však pomaloučku, polehoučku <br class="calibre12"/>
nálada stoupá v bujném hloučku; <br class="calibre12"/>
ten mluví, pře se, křičí již, <br class="calibre12"/>
tam piští slečna jako myš.<br class="calibre12"/>
Vtom Lenskij vstoupil znenadání, <br class="calibre12"/>
s ním Evžen. Mírně káravý <br class="calibre12"/>
hlas stařenčin je pozdraví <br class="calibre12"/>
a každý místo pro ně shání <br class="calibre12"/>
a v zdravic družném zápolu <br class="calibre12"/>
je posazují ke stolu.</p>

<p class="mlpcislobasne">XXX</p>

<p class="mlpversebezpred">Dali jim místo proti Táni.<br class="calibre12"/>
Bledší než luna po ránu, <br class="calibre12"/>
podobna náhle štvané lani, <br class="calibre12"/>
na klíně hledá záchranu <br class="calibre12"/>
svých očí. Horká vášeň chvatně <br class="calibre12"/>
ji zalévá a je jí špatně.<br class="calibre12"/>
Přátelé marně zdraví ji.<br class="calibre12"/>
Neslyší. Už už vylijí <br class="calibre12"/>
se slzy jí a do mrákoty <br class="calibre12"/>
div nepadne. Však rozvaha <br class="calibre12"/>
a vůle slabost přemáhá <br class="calibre12"/>
a třeba v tísni, bez ochoty, <br class="calibre12"/>
přec dvě tři slůvka procedí.<br class="calibre12"/>
Ač zmatena, dál posedí.</p>

<p class="mlpcislobasne">XXXI</p>

<p class="mlpversebezpred">Už dávno Evžen snášet nemoh <br class="calibre12"/>
těch dívčích nervóz, slz a mdlob. <br class="calibre12"/>
Vždyť dost jich v životě už přemoh <br class="calibre12"/>
za mladých, bouřlivých svých dob. <br class="calibre12"/>
Již zástup hostí v hlučném sále <br class="calibre12"/>
ho popudil. Když spatřil ale <br class="calibre12"/>
nervový záchvat Taťánin, <br class="calibre12"/>
hned zmocnil se ho zlostný splín, <br class="calibre12"/>
i usmyslil si pomstychtivě <br class="calibre12"/>
odplatit krutě Lenskému <br class="calibre12"/>
a řádně vysmáti se mu.<br class="calibre12"/>
A mysle na svůj triumf divě, <br class="calibre12"/>
hned karikoval zálohou <br class="calibre12"/>
v duchu směs hostí ubohou.</p>

<p class="mlpcislobasne">XXXII</p>

<p class="mlpversebezpred">Oněgin nebyl sám, jenž zmatek <br class="calibre12"/>
Taťánin postřehnouti moh. <br class="calibre12"/>
Pozornost dcer však, otců, matek <br class="calibre12"/>
se upřela spíš na piroh <br class="calibre12"/>
(žel, že to bylo přesolené) <br class="calibre12"/>
a cimljanské, jež vychlazené <br class="calibre12"/>
k nákypu objevilo se!<br class="calibre12"/>
A na stříbrném podnose <br class="calibre12"/>
přichází sklínek baterie, <br class="calibre12"/>
tak štíhlých, tobě podobných, <br class="calibre12"/>
má Zizi, krystale snů mých, <br class="calibre12"/>
předměte veršů mých, v nichž žije <br class="calibre12"/>
tvá láska, oslnivá číš, <br class="calibre12"/>
jíž opájel jsem se, vždyť víš!</p>

<p class="mlpcislobasne">XXXIII</p>

<p class="mlpversebezpred">Bouchají zátky. Víno šumí <br class="calibre12"/>
svobodně z hrdla tlustým sklem. <br class="calibre12"/>
Ponořen v těžké, vážné dumy <br class="calibre12"/>
nad neudaným kupletem,<br class="calibre12"/>
Triquet se zved, svůj papír drže.<br class="calibre12"/>
Je ticho, sotva židle vrže.<br class="calibre12"/>
A Táňa vzdychá. Zazněl zpěv <br class="calibre12"/>
mdle, falešně, však pěvcův zjev <br class="calibre12"/>
okouzlil hosty. Zatleskali <br class="calibre12"/>
a Táňa, slušná, uznalá, <br class="calibre12"/>
pěvcovi poděkovala.<br class="calibre12"/>
Pak poet skromný, ne však malý, <br class="calibre12"/>
jí připil první jak vzor všem.<br class="calibre12"/>
A obdařil ji kupletem.</p>

<p class="mlpcislobasne">XXXIV</p>

<p class="mlpversebezpred">A v proudu zdravic, blahopřání <br class="calibre12"/>
Taťána děkovat jde všem.<br class="calibre12"/>
A když se rozpačitě sklání <br class="calibre12"/>
před Oněginem, srdce v něm <br class="calibre12"/>
zalkalo: Jak je unavená, <br class="calibre12"/>
jak zhořklá, jak v ní všecko sténá! <br class="calibre12"/>
Jen mlčky se jí uklonil, <br class="calibre12"/>
však jeho dlouhý pohled byl <br class="calibre12"/>
tak divně něžný. Jeho skráně <br class="calibre12"/>
snad vskutku soucit přeletěl, <br class="calibre12"/>
či zakoketovat jen chtěl, <br class="calibre12"/>
snad v dobrém úmyslu, snad maně. <br class="calibre12"/>
Co na tom? Něhou dvou tří chvil <br class="calibre12"/>
jí přec jen srdce oživil.</p>

<p class="mlpcislobasne">XXXV</p>

<p class="mlpversebezpred">Hřmot židlí. Hosté opouštěli <br class="calibre12"/>
pro teplý salon štědrý stůl.<br class="calibre12"/>
Tak bzučí rojem v luka včely, <br class="calibre12"/>
opouštějíce plný úl.<br class="calibre12"/>
A spokojeně po obědě <br class="calibre12"/>
sousedé chrápou svorně vsedě.<br class="calibre12"/>
U kamen dámy zívají, <br class="calibre12"/>
děvčata v koutě šuškají.<br class="calibre12"/>
Zelené stolky hostům kynou: <br class="calibre12"/>
to karbaníky vášnivé <br class="calibre12"/>
boston i hombre k sobě zve.<br class="calibre12"/>
I po whistu se ruce vinou, <br class="calibre12"/>
a dcera nudy únavná <br class="calibre12"/>
je jedna jako druhá hra.</p>

<p class="mlpcislobasne">XXXVI</p>

<p class="mlpversebezpred">Už osmý rubber whistu hráli <br class="calibre12"/>
ti pilní borci; osmkrát <br class="calibre12"/>
už kolem stolu přesedali <br class="calibre12"/>
a nesou čaj. Já měřím rád <br class="calibre12"/>
čas zcela prostě: pravidelný <br class="calibre12"/>
chod žaludku zve do jídelny <br class="calibre12"/>
zde na vsi líp než hodiny <br class="calibre12"/>
nás na oběd a svačiny.<br class="calibre12"/>
A jenom stručně připomínám<br class="calibre12"/>
pro ty, kdo stále v strofách mých <br class="calibre12"/>
čtou o vínech a večeřích, <br class="calibre12"/>
by poslali své výtky jinam: <br class="calibre12"/>
i božský Homér si tak ved, <br class="calibre12"/>
slavný už tři tisíce let.</p>

<p class="mlpcislobasne">XXXVII–XXXVIII</p>

<p class="mlpversebezpred">—&#160;—&#160;—</p>

<p class="mlpcislobasne">XXXIX</p>

<p class="mlpversebezpred">Sotva se dívky k čaji slétnou <br class="calibre12"/>
a šálky k ústům donesou, <br class="calibre12"/>
už začíná hrát fagot s flétnou <br class="calibre12"/>
za dveřmi v sále píseň svou.<br class="calibre12"/>
A rozradován břeskným zvukem, <br class="calibre12"/>
čaj s rumem složiv na stůl s hlukem, <br class="calibre12"/>
hned Paris obcí okolních,<br class="calibre12"/>
Pětuškov, pro Olgu se zdvih, <br class="calibre12"/>
k Taťáně Lenskij. S Charlikovou, <br class="calibre12"/>
nevěstou pokročilých let, <br class="calibre12"/>
bard z Tambova jde na parket. <br class="calibre12"/>
Bujanov lapil Pusťakovou, <br class="calibre12"/>
a vše se hrne do sálu, <br class="calibre12"/>
kde tančí v mladém zápalu.</p>

<p class="mlpcislobasne">XL</p>

<p class="mlpversebezpred">Z kraje mé knihy hravá slova <br class="calibre12"/>
(vrať se k nim, čtenáři můj, dnes!) <br class="calibre12"/>
chtěla dle vzoru Albanova <br class="calibre12"/>
vylíčit petrohradský ples.<br class="calibre12"/>
Co platno! V roztržitém snění <br class="calibre12"/>
já místo toho v poblouznění <br class="calibre12"/>
jsem líčil nožky známých žen.<br class="calibre12"/>
Po jejich stopách roztoužen <br class="calibre12"/>
jsem bloudíval, však nyní sbohem! <br class="calibre12"/>
Teď, poslav mladost svoji spát, <br class="calibre12"/>
mám čas už líp si počínat, <br class="calibre12"/>
a to i životem i slohem, <br class="calibre12"/>
i spěchám tento pátý zpěv <br class="calibre12"/>
očistit od zbytečných plev.</p>

<p class="mlpcislobasne">XLI</p>

<p class="mlpversebezpred">Tak bláznivý, tak jednotvárný, <br class="calibre12"/>
jak vítr našich mladých jar, <br class="calibre12"/>
vře kolem valčíku vír parný <br class="calibre12"/>
a v kruzích za párem jde pár.<br class="calibre12"/>
Čas pomsty blížiti se tuše, <br class="calibre12"/>
jde s tajným šklebem v skrytu duše<br class="calibre12"/>
Oněgin k Olze. Celý vzplál, <br class="calibre12"/>
tančí s ní lehce dál a dál, <br class="calibre12"/>
pak na židli ji usazuje <br class="calibre12"/>
a baví se s ní, sehnutý.<br class="calibre12"/>
Pak za dvě, za tři minuty <br class="calibre12"/>
s ní ve valčíku pokračuje.<br class="calibre12"/>
Vše žasne. Také Lenskij, vím, <br class="calibre12"/>
nevěřil vlastním očím svým.</p>

<p class="mlpcislobasne">XLII</p>

<p class="mlpversebezpred">Teď k mazurce se všecko mělo.<br class="calibre12"/>
Byl čas, kdy v bujném rytmu tom <br class="calibre12"/>
v ohromném sále vše se chvělo <br class="calibre12"/>
a parket duněl jako hrom, <br class="calibre12"/>
až drnčívaly ve zdech rámy.<br class="calibre12"/>
A kdepak dnes! I my i dámy <br class="calibre12"/>
po vosku tak tak kloužeme.<br class="calibre12"/>
Jen na venkově zhlédneme <br class="calibre12"/>
vášnivě plouti zdravá těla <br class="calibre12"/>
v mazurky starodávný vír; <br class="calibre12"/>
kramfleky, poskoky a knír, <br class="calibre12"/>
vše jako kdys. Sem nedospěla <br class="calibre12"/>
tyranská, lichá móda ta, <br class="calibre12"/>
v níž nová Rus je zajata.</p>

<p class="mlpcislobasne">XLIII</p>

<p class="mlpversebezpred">—&#160;—&#160;—</p>

<p class="mlpcislobasne">XLIV</p>

<p class="mlpversebezpred">Bujanov, bratranec můj čilý, <br class="calibre12"/>
Taťánu s Olgou sálem ved <br class="calibre12"/>
k Evženovi, jenž v příští chvíli <br class="calibre12"/>
zas s Olgou v lehkém tanci vzlét <br class="calibre12"/>
a s roztomilou nonšalancí <br class="calibre12"/>
banální madrigal jí k tanci <br class="calibre12"/>
do ucha šeptal, tisk jí dlaň. <br class="calibre12"/>
Polichocena, vzhlédla naň <br class="calibre12"/>
a oheň samolibosti jí <br class="calibre12"/>
šleh tváří. Lenskij opodál <br class="calibre12"/>
vše viděl, ztratil klid a vzplál <br class="calibre12"/>
žárlivých představ fantazií.<br class="calibre12"/>
A jen pár stanul, Lenskij hned <br class="calibre12"/>
ji na kotilion zvát se zved.</p>

<p class="mlpcislobasne">XLV</p>

<p class="mlpversebezpred">A nepochodil. Zamluvili <br class="calibre12"/>
se zase k tanci s Evženem.<br class="calibre12"/>
Co slyší to? Ó Bože milý!<br class="calibre12"/>
Jak mohla jen… tak hrůza v něm <br class="calibre12"/>
se táže! Polodětská hlava <br class="calibre12"/>
a už se koketa z ní stává!<br class="calibre12"/>
Už chytračí, už o klamu <br class="calibre12"/>
svých citů důkaz dává mu!<br class="calibre12"/>
Už nemá sil a je mu k pláči; <br class="calibre12"/>
nemoha snést své neštěstí, <br class="calibre12"/>
hned koně dal si předvésti <br class="calibre12"/>
a jel. Pár pistolí — a stačí.<br class="calibre12"/>
Pár pistolí a kule jen <br class="calibre12"/>
a osud bude rozřešen.</p>

</div>
</body>
</html>