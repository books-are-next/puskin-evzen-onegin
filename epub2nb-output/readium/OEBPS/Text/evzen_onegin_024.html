<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Evžen Oněgin</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection21">

<h2 class="mlpuroven2basneevzen">PUTOVÁNÍ ONĚGINOVO</h2>


<p class="mlpversebezpred">Kdo ústy světa souzen bývá, <br class="calibre12"/>
ten, pochopíte, nesnáší, <br class="calibre12"/>
když fáma společnosti divá <br class="calibre12"/>
ho jako blázna roznáší <br class="calibre12"/>
a zednářem či kvakrem zve ho, <br class="calibre12"/>
Byronem střihu zdrobnělého <br class="calibre12"/>
neb Démonem mým někdejším. <br class="calibre12"/>
Oněgin — půjdem znovu s ním — <br class="calibre12"/>
šestadvacetiletý náhle <br class="calibre12"/>
v prázdnotě žití neobsáhlé, <br class="calibre12"/>
v souboji druha zastřeliv, <br class="calibre12"/>
bez cíle, v spárech nudy živ, <br class="calibre12"/>
bez ženy, služby, v srdci chlad, <br class="calibre12"/>
už dávno něčím se chtěl stát.</p>

<p class="mlpversebezpred">Nudil se, platě za Melmotha <br class="calibre12"/>
či jinou masku koketní.<br class="calibre12"/>
I našel v sobě patriota <br class="calibre12"/>
za oněch mokrých, nudných dní. <br class="calibre12"/>
A Rusko rázem utěšeně <br class="calibre12"/>
u něho, páni, stouplo v ceně, <br class="calibre12"/>
už zamilován v mžiku je, <br class="calibre12"/>
už o Rusku jen horuje.<br class="calibre12"/>
A Evropu už nenávidí, <br class="calibre12"/>
tu politicky suchou zem, <br class="calibre12"/>
s jejím shonem a rozvratem.<br class="calibre12"/>
A chystá se a v duchu vidí <br class="calibre12"/>
svatou Rus, její roviny <br class="calibre12"/>
a města, moře, pustiny.</p>

<p class="mlpversebezpred">I sebral se — a s jarou silou, <br class="calibre12"/>
bylo to v červnu, třetího, <br class="calibre12"/>
v kolesce lehké cestou bílou <br class="calibre12"/>
poštovní koně nesli ho. <br class="calibre12"/>
Polodivoce cesta plyne.<br class="calibre12"/>
Veliký Novgorod mu kyne. <br class="calibre12"/>
Náměstí zkrotla — prostřed nich <br class="calibre12"/>
odbojný zvon už dávno ztich, <br class="calibre12"/>
leč bdí tu stíny velikánů: <br class="calibre12"/>
tu dobyvatel Skandináv, <br class="calibre12"/>
zákonodárce Jaroslav, <br class="calibre12"/>
car Ivan Hrozný, vnuk Ivanův, <br class="calibre12"/>
schýlené chrámy a kol nich <br class="calibre12"/>
šum lidu časů minulých.</p>

<p class="mlpversebezpred">Ó tíseň, tíseň! Rychle dále <br class="calibre12"/>
pospíchá Evžen. Z šírých měr <br class="calibre12"/>
kmitají jako stíny stále <br class="calibre12"/>
před zrakem Valdaj, Toržok, Tver. <br class="calibre12"/>
U neodbytných selek tady <br class="calibre12"/>
kupuje preclíků tři řady, <br class="calibre12"/>
onde zas bačkory — a dál <br class="calibre12"/>
po hrdých volžských březích bral <br class="calibre12"/>
se ospale. Tu podle řeky, <br class="calibre12"/>
tu horem zas jde koní klus.<br class="calibre12"/>
A versty letí; skřípe vůz <br class="calibre12"/>
a vozků zpěv a křik a skřeky <br class="calibre12"/>
se nesou prachem. Evžen spí, <br class="calibre12"/>
až na Tverské se probudí.</p>

<p class="mlpversebezpred">A Moskva Evženovi kyne <br class="calibre12"/>
divokým spěchem, shonem svým; <br class="calibre12"/>
svod dívek svých kol něho vine <br class="calibre12"/>
i rybích polévek svých dým.<br class="calibre12"/>
V anglickém klubu, kde si hráli <br class="calibre12"/>
pro pokus na parlament malý, <br class="calibre12"/>
kde seděl zamyšlen a tich, <br class="calibre12"/>
debaty slyšel o kaších.<br class="calibre12"/>
Byl nápadný. A věru mnozí <br class="calibre12"/>
se o něm pilně bavili.<br class="calibre12"/>
Měl zájem Moskvy na chvíli. <br class="calibre12"/>
Jednou jak zvěda se ho hrozí, <br class="calibre12"/>
pak k jeho poctě skládá rým <br class="calibre12"/>
a namlouvá ho pannám svým.</p>

<p class="mlpversebezpred">Ó tíseň, tíseň! — V Nižnij spěchá, <br class="calibre12"/>
vlast Minina. Tu Makarjev <br class="calibre12"/>
své bohatství mu vidět nechá, <br class="calibre12"/>
tu kypí starosti a krev.<br class="calibre12"/>
Sem svezl Ind své perly matné, <br class="calibre12"/>
Evropan svoje víno špatné; <br class="calibre12"/>
se stádem koní vybraných <br class="calibre12"/>
ze stepí se tu nomád mih.<br class="calibre12"/>
Hráč přivezl sem hry své dvoje, <br class="calibre12"/>
v karty i kostky hotov hrát, <br class="calibre12"/>
statkář zas dcery zralých vnad <br class="calibre12"/>
a dcerky loňské módy svoje.<br class="calibre12"/>
Vše lže tu, kypí zvesela, <br class="calibre12"/>
vším obchod vládne docela,</p>

<p class="mlpversebezpred">Ó tíseň! — Čeká na pohodu.<br class="calibre12"/>
Už Volha, <span class="mlpznakkurziva11b">řek a jezer skvost</span>, <br class="calibre12"/>
ho zve na mohutnou svou vodu, <br class="calibre12"/>
kde vítr v bílých plachtách rost. <br class="calibre12"/>
Lovec se lehce zvábit nechá, <br class="calibre12"/>
Oněgin loď si najmout spěchá <br class="calibre12"/>
a pouť svou dolů obrací. <br class="calibre12"/>
Zbujněla Volha — burlaci, <br class="calibre12"/>
napřeni v ocelová bidla, <br class="calibre12"/>
unylým hlasem zpívají <br class="calibre12"/>
o smělých jízdách po kraji, <br class="calibre12"/>
o ruchu zbojnického sídla, <br class="calibre12"/>
jež Stěnka Razin proslavil, <br class="calibre12"/>
když volžské vlny krvavil.</p>

<p class="mlpversebezpred">Zní píseň o nezvaných hostech, <br class="calibre12"/>
kteří kdys loupili a žhli.<br class="calibre12"/>
A už tu z písku stepí roste <br class="calibre12"/>
Astrachaň, trhem proslulý, <br class="calibre12"/>
v své slané břehy zabořený.<br class="calibre12"/>
Oněgin v dávných dní svých scény <br class="calibre12"/>
se zatím hlouběj propadal <br class="calibre12"/>
a nezvyklý jsa na úpal, <br class="calibre12"/>
komárů mračna nestydatá, <br class="calibre12"/>
jichž bzukot na něj útočil, <br class="calibre12"/>
a věru k zlosti krev mu pil, <br class="calibre12"/>
z kaspických písků prchnout chvátá, <br class="calibre12"/>
bez prodlení, pln tísně zas…<br class="calibre12"/>
A jede rovnou na Kavkaz.</p>

<p class="mlpversebezpred">I vidí tu, jak Těrek divý <br class="calibre12"/>
rve dravě příkré břehy své, <br class="calibre12"/>
jak vznáší se král orel sivý <br class="calibre12"/>
a jelen parohy ho zve.<br class="calibre12"/>
Spí velbloud v stínu za útesem, <br class="calibre12"/>
kůň loukou běží pod Čerkesem <br class="calibre12"/>
a kolem stanů, koníků <br class="calibre12"/>
se pasou stáda Kalmyků.<br class="calibre12"/>
A v dáli zří kavkazské štíty.<br class="calibre12"/>
Pouť volná je. Třesk zbraní ztek <br class="calibre12"/>
tu přirozenou hradbu řek <br class="calibre12"/>
a hor se záludnými kryty; <br class="calibre12"/>
na březích Kury, Aragvy <br class="calibre12"/>
se ruské stany bělají.</p>

<p class="mlpversebezpred">Už věčný strážce šírých pouští, <br class="calibre12"/>
hrotivý Beštu, vroubí dál, <br class="calibre12"/>
obklopen nižších chlumů houští; <br class="calibre12"/>
už Mašuk v zeleni tu stál, <br class="calibre12"/>
ten minerálních zřídel dárce, <br class="calibre12"/>
jenž chorý zástup, mladé, starce, <br class="calibre12"/>
k zázračným vodám shromáždil; <br class="calibre12"/>
ten válečné cti oběť byl, <br class="calibre12"/>
ten zlaté žíly, Venuše ten.<br class="calibre12"/>
Churavec zde chce nastavit <br class="calibre12"/>
v zázračných vodách žití nit, <br class="calibre12"/>
koketa nazpět chce svůj květen, <br class="calibre12"/>
starci by rádi dopili <br class="calibre12"/>
se mládí zas — byť na chvíli.</p>

<p class="mlpversebezpred">Hle, všichni choří, všichni bledí…<br class="calibre12"/>
Jen on, v snech hořkých ztracený, <br class="calibre12"/>
Oněgin, se soucitem hledí <br class="calibre12"/>
na kouřící se prameny.<br class="calibre12"/>
A v hlavě šumí mu jak v úle:<br class="calibre12"/>
„Proč mě jen neranila kule?<br class="calibre12"/>
Proč nejsem sešlý na nohy <br class="calibre12"/>
jak tento pachtýř ubohý?<br class="calibre12"/>
Vedle tulského asesora <br class="calibre12"/>
proč, raněn šlakem, neležím?<br class="calibre12"/>
I o dně z cizích úst jen vím.<br class="calibre12"/>
I já jak tato cháska chorá, <br class="calibre12"/>
které to dopřál Stvořitel, <br class="calibre12"/>
naději poznati bych chtěl.</p>

<p class="mlpversebezpred">Blažen, kdo stár! Blažen, kdo chorý! <br class="calibre12"/>
Neb osud si ho v péči vzal.<br class="calibre12"/>
Já jsem však zdráv, jsem mlád a volný; <br class="calibre12"/>
co mohu čekat? Stesk a žal!…“<br class="calibre12"/>
Nuž sbohem, sněžných štítů stráně!<br class="calibre12"/>
I vy, Kubáně rovné pláně!<br class="calibre12"/>
Teď jede k břehům vzdáleným, <br class="calibre12"/>
a z Tamaně už přijel v Krym.<br class="calibre12"/>
Ó, kraj, jenž fantazií zkrásnil!<br class="calibre12"/>
S Pyladem Atrid střet se tam,<br class="calibre12"/>
tam Mithridates skončil sám, <br class="calibre12"/>
nadšený Mickiewicz tam básnil <br class="calibre12"/>
a na pobřeží v stínu skal <br class="calibre12"/>
na svoji Litvu vzpomínal.</p>

<p class="mlpversebezpred">Poprvé viděn, zrána, z lodi, <br class="calibre12"/>
jak půvabný je krymský břeh, <br class="calibre12"/>
k němuž mě vzpomínkami vodí <br class="calibre12"/>
má krásná cesta v dávných dnech! <br class="calibre12"/>
Taurida ve svatebním svitu!<br class="calibre12"/>
Na jasném nebi z aksamitu <br class="calibre12"/>
zářily hradby jejích skal; <br class="calibre12"/>
a obraz lesů, vesnic stál <br class="calibre12"/>
nám v zraku kruhem s údolími.<br class="calibre12"/>
A onde u tatarských chat…<br class="calibre12"/>
Jakým to ohněm byl jsem vzňat! <br class="calibre12"/>
Vlnami stesku kouzelnými <br class="calibre12"/>
jak plamen zaplavil mi hruď!<br class="calibre12"/>
Ne, Múzo, ne! Už němá buď!</p>

<p class="mlpversebezpred">Těch citů, jež se ozývaly <br class="calibre12"/>
v mém srdci! — Pohltil je svět. <br class="calibre12"/>
Zašly, či změnily se v dáli…<br class="calibre12"/>
Mír s vámi, smutky dávných let!<br class="calibre12"/>
V ten čas se nutnými mi zdály <br class="calibre12"/>
pustiny, krajky vln, jež tály, <br class="calibre12"/>
i mořský šum i hradby skal, <br class="calibre12"/>
i hrdé dívky ideál <br class="calibre12"/>
i utrpení nesmyslná…<br class="calibre12"/>
Leč jiný den a jiný sen; <br class="calibre12"/>
žár mého jara usmířen, <br class="calibre12"/>
spí poezie vzletuplná.<br class="calibre12"/>
V pohár, jenž jejím vínem hrál, <br class="calibre12"/>
já mnoho vody přimíchal.</p>

<p class="mlpversebezpred">Teď potřebuji obraz jiný:<br class="calibre12"/>
o písečnaté stráni sním, <br class="calibre12"/>
před chatou chci dvě jeřabiny <br class="calibre12"/>
a vrátka s plotem zlámaným, <br class="calibre12"/>
mrak v šedi dobře udělá mi, <br class="calibre12"/>
za humny vysoký stoh slámy…<br class="calibre12"/>
I rybník v stínu hustých jív, <br class="calibre12"/>
kachňata, jichž jsem nedbal dřív.<br class="calibre12"/>
A balalajku rád mám nyní, <br class="calibre12"/>
opilý dupot třasáku <br class="calibre12"/>
na vetchých prknech kabaku.<br class="calibre12"/>
Mám za ideál — hospodyni <br class="calibre12"/>
a touhou mou je — pouze klid <br class="calibre12"/>
a mísa šči a pánem být.</p>

<p class="mlpversebezpred">V čas deště zašel jsem si kdysi <br class="calibre12"/>
za dobytčího dvora zeď…<br class="calibre12"/>
Tfuj! Jaké prozaické rysy, <br class="calibre12"/>
toť flámské školy pestrá změť!<br class="calibre12"/>
Byl jsem takový, rozkvétaje?<br class="calibre12"/>
Rci, fontáno Bachčisaraje, <br class="calibre12"/>
zda mne tvůj nekonečný šum <br class="calibre12"/>
naplnil sny podobných dum, <br class="calibre12"/>
když před tebou mi němě skanul <br class="calibre12"/>
na mysl obraz Zaremin…<br class="calibre12"/>
V těch pyšných, prázdných sálů stín <br class="calibre12"/>
i Evžen vešel. Tiše stanul <br class="calibre12"/>
tři léta po mně tu. Jak stál, <br class="calibre12"/>
na mne si tady vzpomínal.</p>

<p class="mlpversebezpred">Oděsa plna prachu byla, <br class="calibre12"/>
žhlo slunce. Žil jsem tehdy tam.<br class="calibre12"/>
Kupecká píle okřídlila <br class="calibre12"/>
sta plachet k tučným výpravám.<br class="calibre12"/>
Tam Evropou vše dýše, bije, <br class="calibre12"/>
tam jazyk zlaté Itálie <br class="calibre12"/>
ulicí zvučí zvesela.<br class="calibre12"/>
Třpytná tvář jihu prostřela <br class="calibre12"/>
tu na všechno své pestré svity <br class="calibre12"/>
a hrdý Slovan spěchá tu <br class="calibre12"/>
a Francouz, Turek v chalátu,<br class="calibre12"/>
Řek, Španěl, Rumun rozložitý <br class="calibre12"/>
i snědý Nilu syn tu dlí,<br class="calibre12"/>
Morali, korzár bývalý.</p>

<p class="mlpversebezpred">Oděsu zvučně popisoval <br class="calibre12"/>
náš druh Tumanskij. Škoda jen: <br class="calibre12"/>
příliš se do ní zamiloval <br class="calibre12"/>
a zrak měl trochu pozastřen.<br class="calibre12"/>
Jak pravý básník na procházku <br class="calibre12"/>
šel nad mořem a všechnu lásku <br class="calibre12"/>
k tomu, co viděl lorňonem, <br class="calibre12"/>
vyslovil v skvělém slohu svém, <br class="calibre12"/>
jímž proslavil zde sady města. <br class="calibre12"/>
Žel, zamlčel však v díle svém, <br class="calibre12"/>
že holá step je kolkolem, <br class="calibre12"/>
že teprv od nedávna cesta <br class="calibre12"/>
tu a tam nucena je dát <br class="calibre12"/>
za horka v stromcích stín a chlad.<br class="calibre12"/>
Kudy náš příběh vlastně chvátá? <br class="calibre12"/>
Oděsou v prachu, řekl jsem.<br class="calibre12"/>
Též dá se říc: Oděsou z bláta — <br class="calibre12"/>
Kdo tvrdit mohl by, že lžem?<br class="calibre12"/>
Tak pět šest neděl v roce asi, <br class="calibre12"/>
když Zeus k bouřím vede časy, <br class="calibre12"/>
do bahna spadlá Oděsa <br class="calibre12"/>
na hustý močál poklesá.<br class="calibre12"/>
Na domech loket bláta všady <br class="calibre12"/>
a chodec jenom po chůdách <br class="calibre12"/>
smí ulicí, jež budí strach, <br class="calibre12"/>
v níž váznou lidí, vozů řady, <br class="calibre12"/>
kde drožku vůl, když selže kůň, <br class="calibre12"/>
jde tahat přes bezednou tůň.</p>

<p class="mlpversebezpred">Už zvoní však štěrk pod kladivy <br class="calibre12"/>
a zachráněnou ulicí, <br class="calibre12"/>
dlážděným městem jako divý <br class="calibre12"/>
poletí povoz řinčící.<br class="calibre12"/>
Oděse vlažné za dní deště <br class="calibre12"/>
však bude scházet něco ještě.<br class="calibre12"/>
Co myslíte? Nu, voda jen! <br class="calibre12"/>
Daleko pro ni musí ven…<br class="calibre12"/>
Nu, proto město neochoří! <br class="calibre12"/>
Zvlášť ve výběru bohatém <br class="calibre12"/>
když bez cla vozí víno sem.<br class="calibre12"/>
A jižní slunce, blízko k moři… <br class="calibre12"/>
Nač více si kdo vzpomene?<br class="calibre12"/>
Vy kraje blahoslavené!</p>

<p class="mlpversebezpred">Když na korábu výstřel ranní <br class="calibre12"/>
se z děla rozlehl, já hned <br class="calibre12"/>
vždy rozběhl se příkrou strání <br class="calibre12"/>
a dole u moře si sed.<br class="calibre12"/>
Pak slanou vlnou občerstvený <br class="calibre12"/>
a čibuk maje zapálený, <br class="calibre12"/>
jak mohamedán v ráji svém <br class="calibre12"/>
turecké kávy popil jsem.<br class="calibre12"/>
Jdu na procházku. Ke Kasinu <br class="calibre12"/>
jsem zamířil. Tam cinkaly <br class="calibre12"/>
už sklenky. Markér ospalý <br class="calibre12"/>
vychází na balkon, by špínu <br class="calibre12"/>
vymetl dlouhým pometlem.<br class="calibre12"/>
Dva kupci spěchají už sem.</p>

<p class="mlpversebezpred">Den čaroděj svou lehkou hůlkou <br class="calibre12"/>
klid ulic v úprk obrací.<br class="calibre12"/>
Jdou za prací i za potulkou, <br class="calibre12"/>
však přece jen víc za prací.<br class="calibre12"/>
Syn smělosti a kalkulací, <br class="calibre12"/>
jde kupec po své ranní práci <br class="calibre12"/>
se do přístavu podívat, <br class="calibre12"/>
zda už mu Bůh loď vrátil snad. <br class="calibre12"/>
Zda zboží, na něž denně čeká, <br class="calibre12"/>
už karanténu minulo, <br class="calibre12"/>
zda cizí víno připlulo?<br class="calibre12"/>
Zda zpráva o moru ho zleká?<br class="calibre12"/>
Kde požáry, kde válka, hlad, <br class="calibre12"/>
a vše, o čem lze povídat?</p>

<p class="mlpversebezpred">My ale, mládež bez starosti, <br class="calibre12"/>
ve směsi kupců kvapících <br class="calibre12"/>
jsme na otázkách měli dosti <br class="calibre12"/>
po cařihradských ústřicích.<br class="calibre12"/>
Už jsou tu? Přišly? Jak jsme rádi! <br class="calibre12"/>
Pospíchá nenasytné mládí!<br class="calibre12"/>
Už třeseme se jako rtuť <br class="calibre12"/>
na živých, tučných vězňů chuť, <br class="calibre12"/>
citrónem lehce nasycenou.<br class="calibre12"/>
Šum, spor, volání po víně <br class="calibre12"/>
a Oton nosí hostinně <br class="calibre12"/>
ze sklepa láhev ojíněnou.<br class="calibre12"/>
Čas letí, účet hrozivý <br class="calibre12"/>
se přitom tajně přiživí.</p>

<p class="mlpversebezpred">Leč stíny šera pospíchají <br class="calibre12"/>
a běda, kdo se nevzchopí!<br class="calibre12"/>
V opeře Rossiniho hrají:<br class="calibre12"/>
Orfeus — chlouba Evropy.<br class="calibre12"/>
Aniž kdy přísným soudcům hoví, <br class="calibre12"/>
je věčně týž a věčně nový, <br class="calibre12"/>
vylévá zvuk, jenž kvete jím, <br class="calibre12"/>
v němž hoří melodie dým <br class="calibre12"/>
v polibcích mládí, milování, <br class="calibre12"/>
jen něha, plamen horoucí, <br class="calibre12"/>
jak šampaňský proud, tekoucí <br class="calibre12"/>
do sklenic v zlatém mihotání…<br class="calibre12"/>
Lze víno však, jež kyne mi,<br class="calibre12"/>
srovnávat, páni, s do-re-mi?</p>

<p class="mlpversebezpred">Těch kouzel, jež má paměť křísí! <br class="calibre12"/>
Těch skel, upřených v tváře dam! <br class="calibre12"/>
Těch letmých schůzek v zákulisí! <br class="calibre12"/>
A primadona! Balet sám!<br class="calibre12"/>
A lóže! Žena obchodníka, <br class="calibre12"/>
nad její mladou krásou vzlyká <br class="calibre12"/>
kruh otroků, jež uhostí <br class="calibre12"/>
svou nyvou samolibostí!<br class="calibre12"/>
Vnímavá napůl, napůl hluchá <br class="calibre12"/>
k jich šepotu a k áriím <br class="calibre12"/>
i k žertům vážně míněným…<br class="calibre12"/>
A muž — spí v koutě na půl ucha, <br class="calibre12"/>
zavolá <span class="mlpznakkurziva11b">fuora</span>, zívne si, <br class="calibre12"/>
a chrápaje, nás poděsí.</p>

<p class="mlpversebezpred">Hřmí finále; a sál se prázdní; <br class="calibre12"/>
a davem zahemží se vjezd; <br class="calibre12"/>
náměstí křikem davu zazní <br class="calibre12"/>
při světle luceren a hvězd; <br class="calibre12"/>
synové šťastné Ausonie <br class="calibre12"/>
si pobrukují melodie, <br class="calibre12"/>
jež popletly se trochu všem; <br class="calibre12"/>
my k tomu recitativ řvem.<br class="calibre12"/>
Je pozdě však. Oděsa dřímá; <br class="calibre12"/>
a teplá, němá noc se chví. <br class="calibre12"/>
Modravá záře měsíční <br class="calibre12"/>
mlhavý obraz oblak snímá <br class="calibre12"/>
nad průsvitavou tišinou.<br class="calibre12"/>
Jen Černé moře hučí tmou…</p>

<p class="mlpversebezpred">Tak tady s novým kruhem přátel <br class="calibre12"/>
já tehdy v Oděse jsem žil.<br class="calibre12"/>
Kde byl můj chmurný cestovatel?<br class="calibre12"/>
Já z hlavy jsem ho vypustil.<br class="calibre12"/>
Není mým zvykem — jaké štěstí! — <br class="calibre12"/>
korespondenci s druhy vésti <br class="calibre12"/>
a Evžen též se nechlubil, <br class="calibre12"/>
že by mě poštou zásobil.<br class="calibre12"/>
A jaký tedy údiv ve mně, <br class="calibre12"/>
posuďte, Evžen vyvolal, <br class="calibre12"/>
když znenadání u mne stál <br class="calibre12"/>
jak temný přelud jiné země; <br class="calibre12"/>
jak uvítán byl od přátel <br class="calibre12"/>
a jakou já jsem radost měl!</p>

<p class="mlpversebezpred">Přátelství, přírody daň vonná!!! <br class="calibre12"/>
My na sebe jsme zírali, <br class="calibre12"/>
jak auguři dva z Cicerona <br class="calibre12"/>
pak tiše jsme se zasmáli…<br class="calibre12"/>
—&#160;—&#160;—<br class="calibre12"/>
—&#160;—&#160;—<br class="calibre12"/>
—&#160;—&#160;—</p>

<p class="mlpversebezpred">Nu, dlouho jsme se nevodili <br class="calibre12"/>
po bílých březích euxinských. <br class="calibre12"/>
Osudy zas nás rozloučily, <br class="calibre12"/>
a každý sám za nimi tíh.<br class="calibre12"/>
Oněgin, velmi odkouzlený <br class="calibre12"/>
a tím, co viděl, přesycený, <br class="calibre12"/>
se pustil k něvským břehům sám <br class="calibre12"/>
a já od milých jižních dam, <br class="calibre12"/>
od tučných ústřic Černomoří <br class="calibre12"/>
a od opery, od lóží, <br class="calibre12"/>
i — jej! — od styků s velmoži <br class="calibre12"/>
jsem odjel k lesům na Tříhoří, <br class="calibre12"/>
v severní, dalekou tu ves <br class="calibre12"/>
a těžký žal tam na mne kles.</p>

<p class="mlpversebezpred">Ať kdekoli jen osud chystá <br class="calibre12"/>
si pro mne bezejmenný kout, <br class="calibre12"/>
ať kamkoli dlaň jeho jistá <br class="calibre12"/>
můj tichý člunek nechá plout, <br class="calibre12"/>
tam, pozdní mír kde souzen je mi, <br class="calibre12"/>
i tam, kde spočinu kdy v zemi, <br class="calibre12"/>
všude a všude, citem jat, <br class="calibre12"/>
svým druhům budu děkovat.<br class="calibre12"/>
Ne, ne! Jak moh bych zapuditi <br class="calibre12"/>
srdečnost jejich milých slov!<br class="calibre12"/>
Sám, v davu, i jda na hřbitov, <br class="calibre12"/>
já věčně budu v lučním kvítí <br class="calibre12"/>
vás vidět, stíny Tříhoří, <br class="calibre12"/>
v němž klid váš, sen mi zahoří.</p>

<p class="mlpversebezpred">I mírné Soroti břeh táhlý, <br class="calibre12"/>
i rozčeřená návrší, <br class="calibre12"/>
i stuhy cest, jež k hájkům táhly, <br class="calibre12"/>
dům, kde jsme hodovali my, <br class="calibre12"/>
ten azyl náš, jejž Múzy krášlí, <br class="calibre12"/>
jejž písně Jazykova našly, <br class="calibre12"/>
když přišel mladý z chrámu věd, <br class="calibre12"/>
by v selský kruh náš poused <br class="calibre12"/>
a nymfu Soroti mé zpíval <br class="calibre12"/>
a kouzelným svým veršem dal <br class="calibre12"/>
znít našim polím v šíř i v dál. <br class="calibre12"/>
Mých písní též tam zůstal příval, <br class="calibre12"/>
a větru v dar a v jedlí kvil <br class="calibre12"/>
zpěv lyry své jsem zavěsil…</p>

</div>
</body>
</html>